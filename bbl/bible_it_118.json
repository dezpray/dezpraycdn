[{"i":11800,"b":13,"c":1429,"r":1429,"o":8,"t": "Laonde l’indegnazione del Signore è stata sopra Giuda e sopra Gerusalemme; ed egli li ha dati ad essere agitati, desolati e sufolati come voi vedete con gli occhi."},{"i":11801,"b":13,"c":1429,"r":1429,"o":9,"t": "Ed ecco, i nostri padri son caduti per la spada; ed i nostri figliuoli, e le nostre figliuole, e le nostre mogli, sono in cattività per questo."},{"i":11802,"b":13,"c":1429,"r":1429,"o":10,"t": "Ora, io ho in cuore di far patto col Signore Iddio d’Israele, acciocchè l’ardore della sua ira si storni da noi."},{"i":11803,"b":13,"c":1429,"r":1429,"o":11,"t": "Figliuoli miei, ora non errate; perciocchè il Signore vi ha eletti, per presentarvi davanti a lui per servirgli, e per essergli ministri, e per fargli profumi"},{"i":11804,"b":13,"c":1429,"r":1429,"o":12,"t": "Allora i Leviti si levarono, cioè: Mahat, figliuolo di Amasai, e Ioel, figliuolo di Azaria, d’infra i figliuoli de’ Chehatiti. E d’infra i figliuoli di Merari: Chis, figliuolo di Abdi, ed Azaria, figliuolo di Iehaleleel. E d’infra i Ghersoniti: Ioa, figliuolo di Zimma, ed Eden, figliuolo di Ioa."},{"i":11805,"b":13,"c":1429,"r":1429,"o":13,"t": "E d’infra i figliuoli di Elisafan: Simri, e Ieiel; e d’infra i figliuoli di Asaf: Zaccaria e Mattania."},{"i":11806,"b":13,"c":1429,"r":1429,"o":14,"t": "E d’infra i figliuoli di Heman: Iehiel, e Simi; e d’infra i figliuoli di Iedutun: Semaia ed Uzziel."},{"i":11807,"b":13,"c":1429,"r":1429,"o":15,"t": "Ed essi adunarono i lor fratelli, e si santificarono, ed entrarono, secondo il comandamento del re, fatto per parole del Signore, per nettare la Casa del Signore."},{"i":11808,"b":13,"c":1429,"r":1429,"o":16,"t": "Così i sacerdoti entrarono dentro alla Casa del Signore, per nettarla; e trassero fuori, nel cortile della Casa del Signore, tutte le cose immonde che trovarono nel Tempio del Signore; ed i Leviti le ricevevano per portarle fuori al torrente Chidron."},{"i":11809,"b":13,"c":1429,"r":1429,"o":17,"t": "E cominciarono nel primo giorno del primo mese a santificare; e nell’ottavo giorno del medesimo mese vennero al portico del Signore, e santificarono la Casa del Signore, per lo spazio d’otto giorni; e nel sestodecimo giorno del medesimo mese ebbero finito."},{"i":11810,"b":13,"c":1429,"r":1429,"o":18,"t": "Poi vennero al re Ezechia dentro in casa, e gli dissero: Noi abbiamo nettata tutta la Casa del Signore, e l’Altar degli olocausti, e tutti i suoi arredi, e la Tavola dove si dispongono i pani, con tutti i suoi strumenti."},{"i":11811,"b":13,"c":1429,"r":1429,"o":19,"t": "Abbiamo eziandio ordinati e santificati tutti i vasellamenti, che il re Achaz avea per suo misfatto rimossi, mentre regnava; ed ecco, sono davanti all’Altare del Signore"},{"i":11812,"b":13,"c":1429,"r":1429,"o":20,"t": "E il re Ezechia, levatosi la mattina, adunò i principali della città, e salì alla Casa del Signore."},{"i":11813,"b":13,"c":1429,"r":1429,"o":21,"t": "Ed essi fecero addurre sette giovenchi, e sette montoni, e sette agnelli, e sette becchi per sacrificio per lo peccato, per lo regno, e per lo Santuario, e per Giuda. E il re disse a’ figliuoli d’Aaronne, sacerdoti, che offerissero quelli sopra l’Altare del Signore."},{"i":11814,"b":13,"c":1429,"r":1429,"o":22,"t": "Essi adunque scannarono quei buoi; ed i sacerdoti ricevettero il sangue, e lo sparsero sopra l’Altare; poi scannarono i montoni, e ne sparsero il sangue sopra l’Altare. Scannarono eziandio gli agnelli, e ne sparsero il sangue sopra l’Altare."},{"i":11815,"b":13,"c":1429,"r":1429,"o":23,"t": "Poi fecero accostare i becchi del sacrificio per lo peccato davanti al re, e davanti alla raunanza, i quali posarono le mani sopra essi."},{"i":11816,"b":13,"c":1429,"r":1429,"o":24,"t": "Ed i sacerdoti li scannarono, e sparsero il lor sangue sopra l’altare, come sangue di sacrificio per lo peccato, per fare il purgamento per tutto Israele; perciocchè il re avea detto che si facesse questo olocausto, e questo sacrificio per lo peccato, per tutto Israele."},{"i":11817,"b":13,"c":1429,"r":1429,"o":25,"t": "Il re ordinò eziandio de’ Leviti della Casa del Signore, con cembali, con salteri, e con cetere, secondo il comandamento di Davide, e di Gad, veggente del re, e del profeta Natan; perciocchè questo comandamento era stato dato dal Signore per li suoi profeti."},{"i":11818,"b":13,"c":1429,"r":1429,"o":26,"t": "I Leviti adunque furono qui presenti con gl’instrumenti di Davide, ed i sacerdoti con le trombe."},{"i":11819,"b":13,"c":1429,"r":1429,"o":27,"t": "Allora Ezechia comandò che si offerisse l’olocausto sopra l’Altare. Ed al tempo che si cominciò ad offerir l’olocausto, cominciò ancora il canto del Signore, e le trombe, e gli strumenti di Davide, re d’Israele."},{"i":11820,"b":13,"c":1429,"r":1429,"o":28,"t": "E tutta la raunanza adorava, e si cantavano cantici, e le trombe sonavano; tutto ciò finchè l’olocausto fu compiuto."},{"i":11821,"b":13,"c":1429,"r":1429,"o":29,"t": "E quando si fu finito di offerir l’olocausto, il re, e tutti quelli che si ritrovarono con lui s’inchinarono, e adorarono."},{"i":11822,"b":13,"c":1429,"r":1429,"o":30,"t": "Poi il re Ezechia, e i principali, dissero a’ Leviti, che lodassero il Signore, con le parole di Davide, e del veggente Asaf. Ed essi lo lodarono con somma letizia, e s’inchinarono, e adorarono."},{"i":11823,"b":13,"c":1429,"r":1429,"o":31,"t": "Allora Ezechia si mosse a dire: Ora, voi vi siete consacrati al Signore; accostatevi, e presentate i sacrificii, e le offerte di laudi, nella Casa del Signore. Così la raunanza presentò sacrificii, ed offerte di laudi; e chiunque fu di cuor volenteroso offerse olocausti."},{"i":11824,"b":13,"c":1429,"r":1429,"o":32,"t": "E il numero degli olocausti che la raunanza presentò fu di settanta buoi, di cento montoni, e di dugent’agnelli; tutto ciò in olocausto al Signore."},{"i":11825,"b":13,"c":1429,"r":1429,"o":33,"t": "E le altre bestie consacrate furono seicento buoi, e tremila montoni."},{"i":11826,"b":13,"c":1429,"r":1429,"o":34,"t": "Ma i sacerdoti erano pochi, talchè non poterono scorticar tutti gli olocausti; e perciò i Leviti, lor fratelli, aiutarono loro, finchè l’opera fu compiuta, e finchè gli altri sacerdoti si fossero santificati; perciocchè i Leviti furono di cuore più diritto, per santificarsi, che i sacerdoti."},{"i":11827,"b":13,"c":1429,"r":1429,"o":35,"t": "Ed anche vi era gran numero d’olocausti, oltre a’ grassi de’ sacrificii da render grazie, ed alle offerte da spandere degli olocausti. E così il servigio della Casa del Signore fu ristabilito."},{"i":11828,"b":13,"c":1429,"r":1429,"o":36,"t": "Ed Ezechia, e tutto il popolo, si rallegrò che Iddio avesse così disposto il popolo; perciocchè questa cosa fu fatta subitamente"},{"i":11829,"b":13,"c":1430,"r":1430,"o":1,"t": "POI Ezechia mandò a dire a tutto Israele, ed a Giuda, ed anche scrisse lettere ad Efraim ed a Manasse, che venissero alla Casa del Signore in Gerusalemme, per celebrar la Pasqua al Signore Iddio d’Israele."},{"i":11830,"b":13,"c":1430,"r":1430,"o":2,"t": "Ora, il re, ed i suoi principali ufficiali, e tutta la raunanza, aveano preso consiglio in Gerusalemme, di celebrar la Pasqua nel secondo mese."},{"i":11831,"b":13,"c":1430,"r":1430,"o":3,"t": "Conciossiachè non l’avessero potuta celebrare in quel tempo; perciocchè i sacerdoti non si erano santificati in numero sufficiente, ed anche il popolo non era raunato in Gerusalemme."},{"i":11832,"b":13,"c":1430,"r":1430,"o":4,"t": "E la cosa piacque al re, ed a tutta la raunanza;"},{"i":11833,"b":13,"c":1430,"r":1430,"o":5,"t": "e statuirono di far passare un bando per tutto Israele, da Beerseba fino in Dan, che si venisse a celebrar la Pasqua al Signore Iddio d’Israele, in Gerusalemme; perciocchè per l’addietro non l’aveano celebrata con quella frequenza che è scritta."},{"i":11834,"b":13,"c":1430,"r":1430,"o":6,"t": "I corrieri adunque andarono, con lettere da parte del re, e de’ suoi principali ufficiali, per tutto Israele e Giuda, dicendo ancora a bocca, secondo il comandamento del re: Figliuoli d’Israele, convertitevi al Signore Iddio d’Abrahamo, d’Isacco, e d’Israele; ed egli si rivolgerà verso il rimanente di voi, che siete scampati delle mani dei re degli Assiri."},{"i":11835,"b":13,"c":1430,"r":1430,"o":7,"t": "E non siate come i vostri padri, e come i vostri fratelli, che hanno misfatto contro al Signore Iddio de’ lor padri; laonde egli li ha messi in desolazione come voi vedete."},{"i":11836,"b":13,"c":1430,"r":1430,"o":8,"t": "Ora, non indurate il vostro collo, come hanno fatto i vostri padri; porgete le mani al Signore, e venite al suo Santuario, il quale egli ha consacrato in perpetuo, e servite al Signore Iddio vostro; e l’ardor della sua ira si stornerà da voi."},{"i":11837,"b":13,"c":1430,"r":1430,"o":9,"t": "Perciocchè, se voi vi convertite al Signore, i vostri fratelli ed i vostri figliuoli troveranno pietà appresso quelli che li hanno menati in cattività; eziandio per ritornare in questo paese, perciocchè il Signore Iddio vostro è pietoso e misericordioso, e non rivolgerà la sua faccia indietro da voi, se voi vi convertite a lui."},{"i":11838,"b":13,"c":1430,"r":1430,"o":10,"t": "Que’ corrieri adunque passarono di città in città, nel paese di Efraim e di Manasse, e fino in Zabulon; ma la gente si faceva beffe di loro, e li scherniva."},{"i":11839,"b":13,"c":1430,"r":1430,"o":11,"t": "Pur nondimeno alcuni uomini di Aser, e di Manasse, e di Zabulon, si umiliarono, e vennero in Gerusalemme."},{"i":11840,"b":13,"c":1430,"r":1430,"o":12,"t": "La mano di Dio fu eziandio in Giuda, per dar loro un medesimo cuore, per far ciò che il re, ed i principali, aveano comandato, per parola del Signore"},{"i":11841,"b":13,"c":1430,"r":1430,"o":13,"t": "Così si raunò in Gerusalemme un gran popolo, per celebrar la festa degli Azzimi, nel secondo mese; e vi fu una grandissima raunanza."},{"i":11842,"b":13,"c":1430,"r":1430,"o":14,"t": "Ed essi si levarono, e tolsero via gli altari ch’erano in Gerusalemme, tolsero eziandio via tutti gli altari da far profumi, e li gittarono nel torrente Chidron."},{"i":11843,"b":13,"c":1430,"r":1430,"o":15,"t": "Poi si scannò la Pasqua nel quartodecimo giorno del secondo mese. Or i sacerdoti ed i Leviti si erano vergognati, e s’erano santificati, ed aveano addotti olocausti nella Casa del Signore."},{"i":11844,"b":13,"c":1430,"r":1430,"o":16,"t": "Laonde essi si presentarono a fare il loro ufficio, secondo che è loro ordinato per la Legge di Mosè, uomo di Dio; i sacerdoti spandevano il sangue, ricevendolo di man de’ Leviti."},{"i":11845,"b":13,"c":1430,"r":1430,"o":17,"t": "Perciocchè molti erano nella raunanza, i quali non si erano santificati; e perciò i Leviti ebbero la cura di scannar gli agnelli della Pasqua per tutti coloro che non erano netti, per santificar quegli agnelli al Signore."},{"i":11846,"b":13,"c":1430,"r":1430,"o":18,"t": "Perciocchè una gran parte del popolo, molti di Efraim, e di Manasse, e d’Issacar, e di Zabulon, non si erano purificati; anzi mangiarono la Pasqua altrimenti che non è scritto. Ma Ezechia pregò per loro, dicendo:"},{"i":11847,"b":13,"c":1430,"r":1430,"o":19,"t": "Il Signore, che è buono, sia placato inverso ciascuno che ha disposto il cuor suo a ricercare Iddio, il Signore Iddio de’ suoi padri; benchè ciò non sia stato secondo la purità del Santuario."},{"i":11848,"b":13,"c":1430,"r":1430,"o":20,"t": "E il Signore esaudì Ezechia, e sanò il popolo"},{"i":11849,"b":13,"c":1430,"r":1430,"o":21,"t": "Così i figliuoli d’Israele, che si ritrovarono in Gerusalemme, celebrarono la festa degli Azzimi per sette giorni con grande allegrezza; e cantando i Leviti ed i sacerdoti laudi per ciascun giorno al Signore, e sonando con gli strumenti della gloria del Signore."},{"i":11850,"b":13,"c":1430,"r":1430,"o":22,"t": "Ed Ezechia parlò affettuosamente a tutti i Leviti ch’erano bene intendenti nelle cose del servigio del Signore; ed essi mangiarono de’ sacrificii della festa, sette giorni, sacrificando sacrificii da render grazie, e celebrando il Signore Iddio de’ lor padri."},{"i":11851,"b":13,"c":1430,"r":1430,"o":23,"t": "E tutta la raunanza prese consiglio di celebrare altri sette giorni; ed essi li celebrarono con allegrezza."},{"i":11852,"b":13,"c":1430,"r":1430,"o":24,"t": "Perciocchè Ezechia, re di Giuda, presentò alla raunanza mille giovenchi, e settemila pecore; i principali presentarono anch’essi alla raunanza mille giovenchi, e diecimila pecore; e molti sacerdoti si erano santificati."},{"i":11853,"b":13,"c":1430,"r":1430,"o":25,"t": "E tutta la raunanza di Giuda si rallegrò, come anche i sacerdoti, ed i Leviti, e tutta la raunanza di coloro ch’erano venuti d’Israele, e gli avveniticci ch’erano venuti dal paese d’Israele, ed abitavano in Giuda."},{"i":11854,"b":13,"c":1430,"r":1430,"o":26,"t": "E vi fu grande allegrezza in Gerusalemme; perciocchè, dal tempo di Salomone, figliuolo di Davide, re d’Israele, non era avvenuta cosa tale in Gerusalemme."},{"i":11855,"b":13,"c":1430,"r":1430,"o":27,"t": "Poi i sacerdoti Leviti si levarono, e benedissero il popolo; e la lor voce fu esaudita, e la loro orazione pervenne fino al cielo, all’abitacolo della santità del Signore"},{"i":11856,"b":13,"c":1431,"r":1431,"o":1,"t": "Ora, dopo che tutte queste cose furono compiute, tutti gl’Israeliti, che si ritrovarono quivi, uscirono per le città di Giuda, e spezzarono le statue, e tagliarono i boschi, e disfecero gli alti luoghi, e gli altari di tutto Giuda, e Beniamino; il medesimo fecero ancora in Efraim, ed in Manasse, senza lasciarne alcuna cosa di resto. Poi tutti i figliuoli d’Israele ritornarono ciascuno alla sua possessione nelle lor terre."},{"i":11857,"b":13,"c":1431,"r":1431,"o":2,"t": "EZECHIA ristabilì ancora gli spartimenti de’ sacerdoti e de’ Leviti, secondo gli spartimenti che n’erano stati fatti; ciascuno secondo il suo ministerio, sacerdoti e Leviti, per offerire olocausti e sacrificii da render grazie; per ministrare, e per celebrare e cantar laudi; e per istare alle porte del campo del Signore."},{"i":11858,"b":13,"c":1431,"r":1431,"o":3,"t": "Ordinò eziandio la parte che il re fornirebbe delle sue facoltà per gli olocausti; per gli olocausti della mattina e della sera; e per gli olocausti de’ sabati, delle calendi, e delle feste solenni; come è scritto nella Legge del Signore;"},{"i":11859,"b":13,"c":1431,"r":1431,"o":4,"t": "e disse al popolo, agli abitanti di Gerusalemme, che dessero a’ sacerdoti ed ai Leviti la parte loro; acciocchè prendessero animo di far ciò che la Legge del Signore comanda."},{"i":11860,"b":13,"c":1431,"r":1431,"o":5,"t": "E quando questo comandamento fu divolgato, i figliuoli d’Israele portarono le primizie del frumento, del vino, e dell’olio, e del miele, e d’ogni frutto della campagna, in gran quantità; portarono ancora le decime d’ogni cosa abbondantemente."},{"i":11861,"b":13,"c":1431,"r":1431,"o":6,"t": "I figliuoli d’Israele e di Giuda che abitavano nelle città di Giuda, addussero anch’essi le decime del grosso, e del minuto bestiame, e le decime delle cose sacre, consacrate al Signore Iddio loro; e le misero per mucchi."},{"i":11862,"b":13,"c":1431,"r":1431,"o":7,"t": "Al terzo mese cominciarono ad accumulare que’ mucchi, ed al settimo mese finirono."},{"i":11863,"b":13,"c":1431,"r":1431,"o":8,"t": "Ed Ezechia, ed i principali vennero, e videro que’ mucchi, e benedissero il Signore, ed il suo popolo Israele."},{"i":11864,"b":13,"c":1431,"r":1431,"o":9,"t": "Ed Ezechia domandò i sacerdoti, e i Leviti, di que’ mucchi."},{"i":11865,"b":13,"c":1431,"r":1431,"o":10,"t": "Ed Azaria, principal sacerdote, della famiglia di Sadoc, gli disse: Da che si è cominciato a portar questa offerta alla Casa del Signore, noi abbiamo mangiato, e siamo stati saziati; e anche n’è rimasto assai; perciocchè il Signore ha benedetto il suo popolo; e quello ch’è avanzato, è questa grande abbondanza"},{"i":11866,"b":13,"c":1431,"r":1431,"o":11,"t": "Ed Ezechia comandò che mettessero in ordine i cellieri e i granai nella Casa del Signore; ed essi li misero in ordine;"},{"i":11867,"b":13,"c":1431,"r":1431,"o":12,"t": "e vi portarono dentro fedelmente le offerte, e le decime, e le cose consacrate; e Conania Levita ebbe la soprantendenza di queste cose; e Simi, suo fratello, fu il secondo."},{"i":11868,"b":13,"c":1431,"r":1431,"o":13,"t": "E Iehiel, ed Azazia, e Nahat, ed Asael, e Ierimot, e Iozabad, ed Eliel, ed Ismachia, e Mahat e Benaia, erano commessari sotto Conania, e sotto Simi, suo fratello, per ordine del re Ezechia, e di Azaria, conduttore della Casa di Dio."},{"i":11869,"b":13,"c":1431,"r":1431,"o":14,"t": "E Core, figliuolo d’Imma, Levita, portinaio verso Oriente, avea la cura delle cose volontariamente offerte a Dio, per fornir le offerte elevate del Signore, e le cose santissime."},{"i":11870,"b":13,"c":1431,"r":1431,"o":15,"t": "E sotto lui erano Eden, e Miniamin, e Iesua, e Semaia, ed Amaria, e Secania, nelle città de’ sacerdoti procedenti in lealtà, per fornire a’ lor fratelli piccoli e grandi, secondo i loro spartimenti;"},{"i":11871,"b":13,"c":1431,"r":1431,"o":16,"t": "cioè, a tutti coloro ch’entravano nella Casa del Signore, secondo il lor ministerio, per le lor mute, conforme a’ loro spartimenti, la lor porzione giorno per giorno; oltre a’ maschi d’infra loro, che furono annoverati per genealogie, dall’età di tre anni in su."},{"i":11872,"b":13,"c":1431,"r":1431,"o":17,"t": "Or la descrizione de’ sacerdoti e de’ Leviti, per le lor genealogie, distinti per le lor famiglie paterne, fu fatta dall’età di vent’anni in su, per li loro ufficii, secondo i loro spartimenti."},{"i":11873,"b":13,"c":1431,"r":1431,"o":18,"t": "La detta porzione fu eziandio data a tutta la moltitudine di tutte le lor famiglie, mogli, figliuoli e figliuole, descritti per genealogie perciocchè in su la fede di coloro essi si consacravano alle cose sante."},{"i":11874,"b":13,"c":1431,"r":1431,"o":19,"t": "Parimente, quant’è a’ sacerdoti, figliuoli d’Aaronne, che stavano ne’ campi de’ contadi delle lor città, in ciascuna città v’erano degli uomini deputati per nome, per dar le porzioni a tutti i maschi d’infra i sacerdoti; ed in somma a chiunque d’infra i Leviti era annoverato per le lor genealogie."},{"i":11875,"b":13,"c":1431,"r":1431,"o":20,"t": "Così fece Ezechia per tutto Giuda; e fece ciò che è buono, e diritto, e leale davanti al Signore Iddio suo."},{"i":11876,"b":13,"c":1431,"r":1431,"o":21,"t": "E si adoperò con tutto il cuor suo in tutta l’opera ch’egli imprese per lo servigio della Casa di Dio, e nella Legge, e nei comandamenti, ricercando l’Iddio suo; e prosperò"},{"i":11877,"b":13,"c":1432,"r":1432,"o":1,"t": "DOPO queste cose, e questa fedeltà, Sennacherib, re degli Assiri, venne, ed entrò in Giuda, e pose campo sopra le città forti, e deliberò di sforzarle, per ridurle sotto la sua ubbidienza."},{"i":11878,"b":13,"c":1432,"r":1432,"o":2,"t": "Ed Ezechia, veduto che Sennacherib era venuto, e ch’egli volgeva la faccia contro a Gerusalemme, per combatterla;"},{"i":11879,"b":13,"c":1432,"r":1432,"o":3,"t": "si consigliò co’ suoi principali ufficiali, e co’ suoi uomini di valore, di turar le acque delle fonti ch’erano fuor della città; ed essi gli prestarono aiuto."},{"i":11880,"b":13,"c":1432,"r":1432,"o":4,"t": "Ed un gran popolo si adunò, e turarono tutte le fonti, e il torrente che si spande per mezzo la contrada, dicendo: Perchè i re degli Assiri, venendo, troverebbero essi copia d’acque?"},{"i":11881,"b":13,"c":1432,"r":1432,"o":5,"t": "Egli prese eziandio animo di ristorar tutte le mura rotte, e le alzò fino alle torri; e di fuori edificò un altro muro. Egli fortificò ancora Millo, nella Città di Davide; e fece far dardi e scudi in gran quantità."},{"i":11882,"b":13,"c":1432,"r":1432,"o":6,"t": "Ed ordinò capitani di guerra sopra il popolo, e li adunò appresso di sè nella piazza della porta della città, e li confortò, dicendo:"},{"i":11883,"b":13,"c":1432,"r":1432,"o":7,"t": "Prendete animo, e fortificatevi; non temiate, e non vi spaventate per lo re degli Assiri, nè per tutta la moltitudine che è con lui; perciocchè con noi v’è uno maggiore che con lui."},{"i":11884,"b":13,"c":1432,"r":1432,"o":8,"t": "Con lui è il braccio della carne; ma con noi è il Signore Iddio nostro, per aiutarci, e per combatter le nostre battaglie. E il popolo si rassicurò in su le parole di Ezechia, re di Giuda"},{"i":11885,"b":13,"c":1432,"r":1432,"o":9,"t": "Dopo questo, Sennacherib, re degli Assiri, essendo sopra Lachis con tutte le forze del suo imperio, mandò i suoi servitori in Gerusalemme ad Ezechia, re di Giuda, ed a tutti i Giudei ch’erano in Gerusalemme per dir loro:"},{"i":11886,"b":13,"c":1432,"r":1432,"o":10,"t": "Così ha detto Sennacherib, re degli Assiri: In che vi confidate voi, per dimorare in Gerusalemme nell’assedio?"},{"i":11887,"b":13,"c":1432,"r":1432,"o":11,"t": "Ezechia non vi seduce egli, per ridurvi a morir di fame e di sete, dicendo: Il Signore Iddio nostro ci salverà dalla mano del re degli Assiri?"},{"i":11888,"b":13,"c":1432,"r":1432,"o":12,"t": "Non ha esso Ezechia tolti via gli alti luoghi, e gli altari di esso Signore, e detto a Giuda e a Gerusalemme: Adorate solo davanti ad un Altare, e fate sopra esso ardere i vostri sacrificii?"},{"i":11889,"b":13,"c":1432,"r":1432,"o":13,"t": "Non sapete voi quello che io ed i miei padri abbiam fatto a tutti i popoli de’ paesi? gl’iddii delle genti dei paesi hanno eglino giammai potuto salvare il lor paese dalla mia mano?"},{"i":11890,"b":13,"c":1432,"r":1432,"o":14,"t": "Quale, d’infra tutti gl’iddii di quelle genti che i miei padri hanno distrutte, ha potuto salvare il suo popolo dalla mia mano, che l’Iddio vostro ve ne possa salvare?"},{"i":11891,"b":13,"c":1432,"r":1432,"o":15,"t": "Ora dunque Ezechia non v’inganni, e non vi seduca in questa maniera; e voi non gli prestate fede; perciocchè poichè alcun dio d’alcuna gente, o regno, non ha potuto salvare il suo popolo dalla mia mano, nè dalla mano de’ miei padri, quanto meno vi salverà l’Iddio vostro dalla mia mano?"},{"i":11892,"b":13,"c":1432,"r":1432,"o":16,"t": "Ed i servitori di esso dissero ancora molte altre cose contro al Signore Iddio, e contro ad Ezechia, suo servitore."},{"i":11893,"b":13,"c":1432,"r":1432,"o":17,"t": "Sennacherib scrisse oltre a ciò lettere, per ischernire il Signore Iddio di Israele, e per parlar contro a lui in questa maniera: Siccome gl’iddii delle genti de’ paesi non hanno salvati i lor popoli dalla mia mano, così anche l’Iddio di Ezechia non salverà il suo."},{"i":11894,"b":13,"c":1432,"r":1432,"o":18,"t": "Quei servitori gridarono ancora ad alta voce, in lingua giudaica, al popolo di Gerusalemme, ch’era in su le mura, per ispaventarlo, e per conturbarlo; per prendere in questa maniera la città."},{"i":11895,"b":13,"c":1432,"r":1432,"o":19,"t": "E parlarono dell’Iddio di Gerusalemme, come degl’iddii de’ popoli della terra, che sono opera di mani d’uomini."},{"i":11896,"b":13,"c":1432,"r":1432,"o":20,"t": "Allora il re Ezechia, e il profeta Isaia, figliuolo d’Amos, fecero orazione per queste cose, e gridarono verso il cielo."},{"i":11897,"b":13,"c":1432,"r":1432,"o":21,"t": "E il Signore mandò un Angelo, il quale distrusse ogni valente uomo, ed ogni capo e capitano ch’era nel campo del re degli Assiri; laonde egli se ne ritornò svergognato al suo paese. Ed essendo entrato nella casa de’ suoi dii, di quelli che erano usciti delle sue interiora, l’uccisero quivi con la spada."},{"i":11898,"b":13,"c":1432,"r":1432,"o":22,"t": "Così il Signore salvò Ezechia, e gli abitanti di Gerusalemme, dalla mano di Sennacherib, re degli Assiri, e dalla mano d’ogni altro; e li sollevò d’ogn’intorno."},{"i":11899,"b":13,"c":1432,"r":1432,"o":23,"t": "E molti portavano offerte al Signore in Gerusalemme, e cose preziose ad Ezechia, re di Giuda. E dopo queste cose, egli fu innalzato appresso tutte le nazioni"}]