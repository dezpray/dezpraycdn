[{"i":11100,"b":12,"c":1326,"r":1326,"o":21,"t": "Ladán fiai, a gérsóni Ladán fiai, a gérsóni Ladán családfői voltak: Jehiéli,"},{"i":11101,"b":12,"c":1326,"r":1326,"o":22,"t": "meg Jehiéli fiai, Zétám és testvére, Jóél, az ÚR háza kincstárának a felügyelői."},{"i":11102,"b":12,"c":1326,"r":1326,"o":23,"t": "Az amrámiak, a jicháriak, a hebróniak és az uzziéliek közül"},{"i":11103,"b":12,"c":1326,"r":1326,"o":24,"t": "Sebuél, Gérsómnak, Mózes fiának a leszármazottja volt a kincsek felügyelőinek az elöljárója."},{"i":11104,"b":12,"c":1326,"r":1326,"o":25,"t": "Az ő rokonai voltak Eliezer ágán: fia, Rehabjáhú, ennek a fia Jesajáhú, ennek a fia Jórám, ennek a fia Zikri és ennek a fia Selómit."},{"i":11105,"b":12,"c":1326,"r":1326,"o":26,"t": "Ez a Selómit volt testvéreivel együtt a felügyelője mindazoknak a szent kincseknek, amelyeket Dávid király, a családfők, az ezredesek, a századosok és a hadsereg parancsnokai odaszenteltek."},{"i":11106,"b":12,"c":1326,"r":1326,"o":27,"t": "A hadizsákmányt szentelték oda az ÚR házának a fenntartására."},{"i":11107,"b":12,"c":1326,"r":1326,"o":28,"t": "Mindaz, amit odaszentelt Sámuel, a látnok, Saul, Kís fia, Abnér, Nér fia és Jóáb, Cerújá fia, minden, amit csak odaszenteltek, Selómitra és testvéreire volt bízva."},{"i":11108,"b":12,"c":1326,"r":1326,"o":29,"t": "A jicháriak közül Kenanjáhúra és fiaira bízták, mint elöljárókra és bírákra, Izráel közügyeit."},{"i":11109,"b":12,"c":1326,"r":1326,"o":30,"t": "A hebróniak közül Hasabjáhúra és rokonságára, ezerhétszáz bátor harcosra bízták Izráel igazgatását a Jordántól nyugat felé az URat illető minden dologban és a király szolgálatában."},{"i":11110,"b":12,"c":1326,"r":1326,"o":31,"t": "A hebróniak közül Jerijjá volt az első, a hebróni családok származási jegyzéke szerint. Amikor Dávid uralkodásának a negyvenedik évében felkeresték őket, és találtak köztük kiváló vitézeket Jazér-Gileádban,"},{"i":11111,"b":12,"c":1326,"r":1326,"o":32,"t": "Jerijját és rokonságát, kétezerhétszáz családfőt, e bátor harcosokat bízta meg Dávid király a rúbeniek, gádiak és Manassé törzse egyik felének a felügyeletével az Istent és a királyt illető minden dologban."},{"i":11112,"b":12,"c":1327,"r":1327,"o":1,"t": "Izráel fiai, akik családfők, ezredesek, századosok és elöljárók vezetésével a király szolgálatára álltak a csapattestek minden teendőjében, amelyek hónapról hónapra, az év minden hónapjában felváltva álltak szolgálatba, mindegyik csapattestben szám szerint huszonnégyezren voltak."},{"i":11113,"b":12,"c":1327,"r":1327,"o":2,"t": "Az első hónapban szolgáló első csapattest élén Jásobám, Jabdiél fia állt. Csapattestéhez huszonnégyezer ember tartozott."},{"i":11114,"b":12,"c":1327,"r":1327,"o":3,"t": "Ő Pérec leszármazottja volt az első hónapban szolgáló csapatok parancsnokainak a feje."},{"i":11115,"b":12,"c":1327,"r":1327,"o":4,"t": "A második hónapban szolgáló csapattest élén az ahóhi Dódaj állt. Egyik csapatának a vezére Miklót volt. Csapattestéhez huszonnégyezer ember tartozott."},{"i":11116,"b":12,"c":1327,"r":1327,"o":5,"t": "A harmadik hónapban szolgáló harmadik csapat vezére Benájá volt, Jójádá főpap fia. Csapattestéhez huszonnégyezer ember tartozott."},{"i":11117,"b":12,"c":1327,"r":1327,"o":6,"t": "Ez a Benájá a harminc hős közé tartozott, mint a harmincnak a parancsnoka. Csapattestéhez tartozott fia, Ammizábád is."},{"i":11118,"b":12,"c":1327,"r":1327,"o":7,"t": "A negyedik hónapban szolgáló negyedik csapattest vezére Aszáél, Jóáb testvére volt, helyettese pedig a fia, Zebadjá. Csapattestéhez huszonnégyezer ember tartozott."},{"i":11119,"b":12,"c":1327,"r":1327,"o":8,"t": "Az ötödik hónapban szolgáló ötödik csapattest vezére a jizráhi Samhút volt. Csapattestéhez huszonnégyezer ember tartozott."},{"i":11120,"b":12,"c":1327,"r":1327,"o":9,"t": "A hatodik hónapban szolgáló hatodik csapattest vezére a tekóai Írá, Ikkés fia volt. Csapattestéhez huszonnégyezer ember tartozott."},{"i":11121,"b":12,"c":1327,"r":1327,"o":10,"t": "A hetedik hónapban szolgáló hetedik csapattest vezére a pelóni Hélec volt, Efraim fiai közül. Csapattestéhez huszonnégyezer ember tartozott."},{"i":11122,"b":12,"c":1327,"r":1327,"o":11,"t": "A nyolcadik hónapban szolgáló nyolcadik csapattest vezére a húsái Szibbekaj volt, a zerahiak közül. Csapattestéhez huszonnégyezer ember tartozott."},{"i":11123,"b":12,"c":1327,"r":1327,"o":12,"t": "A kilencedik hónapban szolgáló kilencedik csapattest vezére az anátóti Abiezer volt, a benjáminiak közül. Csapattestéhez huszonnégyezer ember tartozott."},{"i":11124,"b":12,"c":1327,"r":1327,"o":13,"t": "A tizedik hónapban szolgáló tizedik csapattest vezére a netófái Mahraj volt, a zerahiak közül. Csapattestéhez huszonnégyezer ember tartozott."},{"i":11125,"b":12,"c":1327,"r":1327,"o":14,"t": "A tizenegyedik hónapban szolgáló tizenegyedik csapattest vezére a pirátóni Benájá volt, Efraim fiai közül. Csapattestéhez huszonnégyezer ember tartozott."},{"i":11126,"b":12,"c":1327,"r":1327,"o":15,"t": "A tizenkettedik hónapban szolgáló tizenkettedik csapattest vezére a netófái Heldaj volt, aki Otniéltól származott. Csapattestéhez huszonnégyezer ember tartozott."},{"i":11127,"b":12,"c":1327,"r":1327,"o":16,"t": "Izráel törzsei élén a következők álltak: a rúbeniek fejedelme Eliezer volt, Zikri fia&#59; a simeoniaké Sefatjáhú, Maaká fia&#59;"},{"i":11128,"b":12,"c":1327,"r":1327,"o":17,"t": "a lévitáké Hasabjá, Kemúél fia, az ároniaké Cádók,"},{"i":11129,"b":12,"c":1327,"r":1327,"o":18,"t": "Júdáé Elihú, Dávid testvérei közül&#59; Issakáré Omri, Míkáél fia&#59;"},{"i":11130,"b":12,"c":1327,"r":1327,"o":19,"t": "Zebuloné Jismajáhú, Óbadjáhú fia&#59; Naftálié Jerimót, Azriél fia&#59;"},{"i":11131,"b":12,"c":1327,"r":1327,"o":20,"t": "Efraim fiaié Hóséa, Azazjáhú fia&#59; Manassé törzse egyik feléé Jóél, Pedájáhú fia&#59;"},{"i":11132,"b":12,"c":1327,"r":1327,"o":21,"t": "Manassé törzse gileádi feléé Jiddó, Zekarjáhú fia&#59; Benjáminé Jaasziél, Abnér fia&#59;"},{"i":11133,"b":12,"c":1327,"r":1327,"o":22,"t": "Dáné Azarél, Jeróhám fia. Ezek voltak Izráel törzseinek a vezérei."},{"i":11134,"b":12,"c":1327,"r":1327,"o":23,"t": "Nem vette számba Dávid a húszéveseket és az azon aluliakat, mert az ÚR megígérte, hogy úgy megsokasítja Izráelt, hogy annyian lesznek, mint az ég csillagai."},{"i":11135,"b":12,"c":1327,"r":1327,"o":24,"t": "Jóáb, Cerújá fia elkezdte ugyan a számlálást, de nem fejezte be, mivel emiatt támadt haragra Isten Izráel ellen, és ezért nem került ez a szám Dávid király történetének a számadatai közé."},{"i":11136,"b":12,"c":1327,"r":1327,"o":25,"t": "A királyi kincstár gondnoka Azmávet volt, Adiél fia. A mezők, városok, falvak és őrtornyok raktárainak a gondnoka Jehónátán, Uzzijjáhú fia volt."},{"i":11137,"b":12,"c":1327,"r":1327,"o":26,"t": "A mezőgazdasági munkások és földművelők felügyelője Ezri, Kelúb fia volt."},{"i":11138,"b":12,"c":1327,"r":1327,"o":27,"t": "A szőlők felügyelője a rámai Simei, a szőlők borkészleteinek a felügyelője a sefemi Zabdi volt."},{"i":11139,"b":12,"c":1327,"r":1327,"o":28,"t": "A Sefélá-alföldön levő olajfa- és fügefakertek felügyelője a gádéri Baalhánán volt, az olajraktárak felügyelője Jóás."},{"i":11140,"b":12,"c":1327,"r":1327,"o":29,"t": "A Sárónon legelő szarvasmarhák felügyelője a sáróni Sitraj volt, a völgyekben legelő szarvasmarhák felügyelője pedig Sáfát, Adlaj fia."},{"i":11141,"b":12,"c":1327,"r":1327,"o":30,"t": "A tevék felügyelője a jismáéli Óbíl, a szamarak felügyelője a mérónóti Jehdejáhú,"},{"i":11142,"b":12,"c":1327,"r":1327,"o":31,"t": "a juhnyájak felügyelője pedig a hagri Jázíz volt. Mindezek Dávid király vagyonának a kormányzói voltak."},{"i":11143,"b":12,"c":1327,"r":1327,"o":32,"t": "Jónátán, Dávid nagybátyja tanácsadó volt, értelmes és írástudó ember. Jehiél, Hakmóni fia pedig a királyfiak nevelője volt."},{"i":11144,"b":12,"c":1327,"r":1327,"o":33,"t": "Ahitófel a király tanácsadója volt, az arki Húsaj pedig a király barátja."},{"i":11145,"b":12,"c":1327,"r":1327,"o":34,"t": "Ahitófel helyettese Jehójádá, Benájáhú fia és Ebjátár volt, a királyi hadsereg parancsnoka pedig Jóáb."},{"i":11146,"b":12,"c":1328,"r":1328,"o":1,"t": "Dávid összegyűjtötte Jeruzsálembe Izráel összes vezető emberét, a törzsek vezetőit, a király szolgálatára álló csapatok parancsnokait, az ezredeseket, a századosokat, a király és fiai minden vagyonának és jószágának a kormányzóit, az udvari emberekkel, a testőrökkel és az összes kiváló vitézekkel együtt."},{"i":11147,"b":12,"c":1328,"r":1328,"o":2,"t": "Ekkor fölállt Dávid király, és így szólt: Hallgassatok meg, testvéreim és népem! Nekem magamnak volt szándékomban, hogy az ÚR szövetségládájának, Istenünk lába zsámolyának az elhelyezésére házat építsek. Elő is készítettem az építést."},{"i":11148,"b":12,"c":1328,"r":1328,"o":3,"t": "De az Isten így szólt hozzám: Nem építhetsz házat az én nevem tiszteletére, mert háborúskodó ember voltál, és sok vért ontottál."},{"i":11149,"b":12,"c":1328,"r":1328,"o":4,"t": "Mégis engem választott ki Izráel Istene, az ÚR atyám egész háza népéből, hogy Izráel királya legyek mindvégig. Mert Júdát választotta ki a fejedelemségre, Júda házában pedig az én atyám háza népét, apámnak a fiai között pedig bennem telt öröme, hogy egész Izráel királyává tegyen."},{"i":11150,"b":12,"c":1328,"r":1328,"o":5,"t": "Valamennyi fiam közül, pedig az ÚR sok fiút adott nekem, Salamon fiamat választotta ki, hogy ő üljön az ÚR királyságának a trónjára Izráelben."},{"i":11151,"b":12,"c":1328,"r":1328,"o":6,"t": "És ezt mondta nekem: Fiad, Salamon építi majd föl házamat és udvaraimat, mert kiválasztottam őt, hogy fiam legyen, én pedig atyja leszek."},{"i":11152,"b":12,"c":1328,"r":1328,"o":7,"t": "Örökre megszilárdítom királyságát, ha állhatatosan teljesíti parancsolataimat és végzéseimet, ahogyan eddig tette."},{"i":11153,"b":12,"c":1328,"r":1328,"o":8,"t": "Most azért egész Izráelnek, az ÚR gyülekezetének a szeme láttára és Istenünk füle hallatára mondom: Tartsátok meg, sőt keressétek Isteneteknek, az ÚRnak minden parancsolatát, hogy a ti birtokotokban maradjon ez a jó föld, és örökségül hagyhassátok utódaitokra örökre."},{"i":11154,"b":12,"c":1328,"r":1328,"o":9,"t": "Te pedig, fiam, Salamon, ismerd meg atyád Istenét, és szolgálj neki teljes szívvel és készséges lélekkel, mert megvizsgál az ÚR minden szívet, és megismer minden gondolatot és szándékot. Ha keresed, megtalálhatod. De ha elhagyod őt, akkor félreállít téged végleg."},{"i":11155,"b":12,"c":1328,"r":1328,"o":10,"t": "Lásd meg azért, hogy az ÚR választott ki téged, hogy házat építs szentélyül. Légy erős és készítsd el!"},{"i":11156,"b":12,"c":1328,"r":1328,"o":11,"t": "Akkor átadta Dávid a fiának, Salamonnak a csarnoknak és épületeinek, a kincstárnak, a felső szobáknak és belső szobáknak és az engesztelés helyének a tervrajzát,"},{"i":11157,"b":12,"c":1328,"r":1328,"o":12,"t": "mindazét, amit a Lélek adott neki: tehát az ÚR háza udvarainak és körös-körül valamennyi kamrának, meg az Isten háza kincstárainak és a szent ajándékok kincstárainak a tervrajzát,"},{"i":11158,"b":12,"c":1328,"r":1328,"o":13,"t": "továbbá a papok és léviták beosztásának, az ÚR házában végzendő istentisztelet minden teendőjének és az ÚR házában szükséges összes istentiszteleti fölszerelésnek a tervezetét."},{"i":11159,"b":12,"c":1328,"r":1328,"o":14,"t": "Minden egyes istentiszteleti aranyeszközt az arany súlymértéke szerint, minden egyes istentiszteleti ezüsteszközt annak súlymértéke szerint adott meg."},{"i":11160,"b":12,"c":1328,"r":1328,"o":15,"t": "Ugyanígy az arany lámpatartók és aranymécsesek súlyát, minden egyes lámpatartónak és mécseseiknek a súlya szerint&#59; az ezüst lámpatartóknál is a lámpatartó és mécsesei súlya szerint, a különböző lámpatartók rendeltetése szerint."},{"i":11161,"b":12,"c":1328,"r":1328,"o":16,"t": "Megadta, hogy mennyi legyen az arany súlya a sorba rakott kenyerek asztalánál asztalonként, és az ezüstét az ezüstasztaloknál&#59;"},{"i":11162,"b":12,"c":1328,"r":1328,"o":17,"t": "továbbá a villákhoz, hintőedényekhez és kancsókhoz való színaranynak, meg az aranykelyheknek a súlyát kelyhenként, meg az ezüstkelyheknek a súlyát kelyhenként."},{"i":11163,"b":12,"c":1328,"r":1328,"o":18,"t": "Az illatáldozati oltárhoz szükséges tiszta arany súlyát, az aranykerúbok kocsijának a tervrajzát, akik kiterjesztett szárnyakkal befedték az ÚR szövetségládáját."},{"i":11164,"b":12,"c":1328,"r":1328,"o":19,"t": "Minderre, a tervrajz minden munkájára az ÚR kezéből származó írás oktatott ki engem."},{"i":11165,"b":12,"c":1328,"r":1328,"o":20,"t": "Ezek után Dávid azt mondta fiának, Salamonnak: Légy erős, légy bátor és cselekedj! Ne félj, és ne rettegj, mert az ÚRisten, az én istenem veled van, nem hagy cserben és nem hagy el, amíg be nem fejezed az ÚR háza szolgálatához szükséges valamennyi munkát."},{"i":11166,"b":12,"c":1328,"r":1328,"o":21,"t": "Nézd, itt vannak a papok és a léviták csapatai az Isten háza minden szolgálatára. Veled vannak minden munkára készen, mindenféle szolgálathoz értve&#59; és a vezetők, meg az egész nép mindenben rendelkezésedre áll."},{"i":11167,"b":12,"c":1329,"r":1329,"o":1,"t": "Dávid király ezt mondta az egész gyülekezetnek: Egyedül Salamon fiamat választotta ki Isten, de ő még tapasztalatlan ifjú, a munka pedig nagy, mert nem emberé lesz ez a vár, hanem az ÚRistené."},{"i":11168,"b":12,"c":1329,"r":1329,"o":2,"t": "Ezért minden erőmmel szereztem Istenem háza számára aranyat az aranyeszközökhöz, ezüstöt az ezüsthöz, rezet a rézhez, vasat a vashoz, fát a famunkához, ónixköveket, foglalatba való köveket, sötét és tarka színű köveket, mindenféle drágakövet és fehér márványkövet bőséggel."},{"i":11169,"b":12,"c":1329,"r":1329,"o":3,"t": "De van még a birtokomban arany és ezüst, és mivel szeretetet érzek Istenem háza iránt, adok Istenem házára azon felül, amit szereztem a szent házra:"},{"i":11170,"b":12,"c":1329,"r":1329,"o":4,"t": "háromezer talentum aranyat, mégpedig ófiri aranyat, és hétezer talentum tiszta ezüstöt a templom falainak a beborítására,"},{"i":11171,"b":12,"c":1329,"r":1329,"o":5,"t": "aranyat az aranyeszközökhöz és ezüstöt az ezüsteszközökhöz, a mesteremberek mindenféle munkájához. Ki akar még önként, bőkezűen adakozni az ÚRnak?"},{"i":11172,"b":12,"c":1329,"r":1329,"o":6,"t": "Ekkor önként adakoztak a családfők, Izráel törzseinek a vezetői, az ezredesek és a századosok, meg a királyi udvartartás vezetői."},{"i":11173,"b":12,"c":1329,"r":1329,"o":7,"t": "Adtak az Isten háza munkálataira ötezer talentum aranyat, tízezer dárikot, tízezer talentum ezüstöt, tizennyolcezer talentum rezet és százezer talentum vasat."},{"i":11174,"b":12,"c":1329,"r":1329,"o":8,"t": "Akinek drágaköve volt, odaadta az ÚR házának a kincseihez, a gérsóni Jehiél kezéhez."},{"i":11175,"b":12,"c":1329,"r":1329,"o":9,"t": "És örült a nép az önkéntes adakozásnak, mert tiszta szívvel, önként adakoztak az ÚRnak. Dávid király is nagy örömmel örvendezett."},{"i":11176,"b":12,"c":1329,"r":1329,"o":10,"t": "Akkor áldotta Dávid az URat az egész gyülekezet előtt, és ezt mondta: Áldott vagy te, URam, ősatyánknak, Izráelnek Istene, öröktől fogva mindörökké!"},{"i":11177,"b":12,"c":1329,"r":1329,"o":11,"t": "Tied, URam, a nagyság, a hatalom és a fenség, a ragyogás és a méltóság, bizony minden, ami a mennyben és a földön van! Tied, URam, az ország, magasztos vagy te, mindenek feje!"},{"i":11178,"b":12,"c":1329,"r":1329,"o":12,"t": "Tőled ered a gazdagság és a dicsőség, te uralkodsz mindenen. A te kezedben van az erő és a hatalom, a te kezed tehet bárkit naggyá és erőssé."},{"i":11179,"b":12,"c":1329,"r":1329,"o":13,"t": "Most azért, Istenünk, hálát adunk neked, és dicsérjük a te fenséges nevedet."},{"i":11180,"b":12,"c":1329,"r":1329,"o":14,"t": "Mert ki vagyok én, és mi az én népem, honnan volt erőnk ilyen önkéntes adakozásra? Bizony tőled van mindez, és csak azt adtuk neked, amit kezedből kaptunk."},{"i":11181,"b":12,"c":1329,"r":1329,"o":15,"t": "Mi jövevények és zsellérek vagyunk előtted, mint minden ősünk. Napjaink olyanok a földön, mint az árnyék: nincs állandóságuk."},{"i":11182,"b":12,"c":1329,"r":1329,"o":16,"t": "URunk Istenünk! Ez az egész halom kincs, amelyet összeadtunk, hogy neked, a te szent neved tiszteletére templomot építsünk, a te kezedből való, és a tied lesz mindez!"},{"i":11183,"b":12,"c":1329,"r":1329,"o":17,"t": "Tudom, Istenem, hogy te a szíveket vizsgálod, és gyönyörködsz az őszinteségben. Én mindezt őszinte szívvel, önként adtam, és most örömmel látom, hogy önként adakozott neked néped, amely itt összegyűlt."},{"i":11184,"b":12,"c":1329,"r":1329,"o":18,"t": "URam, őseinknek, Ábrahámnak, Izsáknak és Izráelnek Istene, tartsd meg örökre néped szívében ezt a gondolatot és szándékot, és kösd magadhoz szívüket."},{"i":11185,"b":12,"c":1329,"r":1329,"o":19,"t": "Fiamnak, Salamonnak pedig add meg, hogy teljes szívvel tartsa meg parancsolataidat, intelmeidet és rendelkezéseidet, vigye véghez mindazt, és építse föl azt a várat, amit én előkészítettem."},{"i":11186,"b":12,"c":1329,"r":1329,"o":20,"t": "Azután ezt mondta Dávid az egész gyülekezetnek: Áldjátok Isteneteket, az URat! És áldotta az egész gyülekezet az URat, ősei Istenét, meghajolt és leborult az ÚR előtt és a király előtt."},{"i":11187,"b":12,"c":1329,"r":1329,"o":21,"t": "Másnap reggel véresáldozatokat mutattak be, és égőáldozatokat áldoztak az ÚRnak: ezer bikát, ezer kost, ezer bárányt a hozzájuk tartozó italáldozatokkal együtt, és tömérdek véresáldozatot az egész Izráelért."},{"i":11188,"b":12,"c":1329,"r":1329,"o":22,"t": "Ettek-ittak az ÚR előtt azon a napon nagy örömmel. Azután másodszor is királlyá tették Salamont, Dávid fiát, és fölkenték az ÚR fejedelmévé&#59; Cádókot pedig pappá."},{"i":11189,"b":12,"c":1329,"r":1329,"o":23,"t": "Így ült Salamon az ÚR trónjára, apja, Dávid után. Eredményesen uralkodott, és egész Izráel hallgatott rá."},{"i":11190,"b":12,"c":1329,"r":1329,"o":24,"t": "A vezérek, a testőrök és Dávid király fiai is mind kezet adtak, hogy Salamon király alattvalói lesznek."},{"i":11191,"b":12,"c":1329,"r":1329,"o":25,"t": "Az ÚR pedig igen naggyá tette Salamont egész Izráel szemében, és olyan királyi méltóságot adott neki, amilyen nem volt előtte egy királynak sem Izráelben."},{"i":11192,"b":12,"c":1329,"r":1329,"o":26,"t": "Dávid, Isai fia egész Izráel királya volt."},{"i":11193,"b":12,"c":1329,"r":1329,"o":27,"t": "Negyven éven át uralkodott Izráelben. Hebrónban hét esztendeig, Jeruzsálemben pedig harminchárom esztendeig uralkodott."},{"i":11194,"b":12,"c":1329,"r":1329,"o":28,"t": "És meghalt késő vénségében, betelve az élettel, gazdagsággal és dicsőséggel. Utána fia, Salamon lett a király."},{"i":11195,"b":12,"c":1329,"r":1329,"o":29,"t": "Dávid király dolgai elejétől végig meg vannak írva Sámuel látnok, Nátán próféta és Gád látnok történetében,"},{"i":11196,"b":12,"c":1329,"r":1329,"o":30,"t": "egész uralkodásával, hőstetteivel és mindazokkal az eseményekkel együtt, amelyek vele, Izráellel és a többi országok királyságaival végbementek."},{"i":11197,"b":13,"c":1401,"r":1401,"o":1,"t": "Salamonnak, Dávid fiának a királyi hatalma megerősödött, mert Istene, az ÚR, vele volt, és egyre nagyobbá tette."},{"i":11198,"b":13,"c":1401,"r":1401,"o":2,"t": "Salamon szólt egész Izráelnek, az ezredeseknek, a századosoknak, a bíráknak és egész Izráel minden főemberének, a családfőknek,"},{"i":11199,"b":13,"c":1401,"r":1401,"o":3,"t": "és elment Salamon az egész gyülekezettel együtt a gibeóni áldozóhalomra, mert ott volt az Isten kijelentésének sátra, amelyet Mózes, az ÚR szolgája készíttetett a pusztában."}]