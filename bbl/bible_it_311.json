[{"i":31100,"b":49,"c":5118,"r":5118,"o":6,"t": "Come adunque egli ebbe detto loro: Io son desso, andarono a ritroso, e caddero in terra."},{"i":31101,"b":49,"c":5118,"r":5118,"o":7,"t": "Egli adunque di nuovo domandò loro: Chi cercate? Essi dissero: Gesù il Nazareo."},{"i":31102,"b":49,"c":5118,"r":5118,"o":8,"t": "Gesù rispose: Io vi ho detto ch’io son desso; se dunque cercate me, lasciate andar costoro."},{"i":31103,"b":49,"c":5118,"r":5118,"o":9,"t": "Acciocchè si adempiesse ciò ch’egli avea detto: Io non ho perduto alcuno di coloro che tu mi hai dati."},{"i":31104,"b":49,"c":5118,"r":5118,"o":10,"t": "E Simon Pietro, avendo una spada, la trasse, e percosse il servitore del sommo sacerdote, e gli ricise l’orecchio destro; or quel servitore avea nome Malco."},{"i":31105,"b":49,"c":5118,"r":5118,"o":11,"t": "E Gesù disse a Pietro: Riponi la tua spada nella guaina; non berrei io il calice il quale il Padre mi ha dato?"},{"i":31106,"b":49,"c":5118,"r":5118,"o":12,"t": "LA schiera adunque, e il capitano, e i sergenti de’ Giudei, presero Gesù, e lo legarono"},{"i":31107,"b":49,"c":5118,"r":5118,"o":13,"t": "E prima lo menarono ad Anna; perciocchè egli era suocero di Caiafa, il quale era sommo sacerdote di quell’anno; ed Anna lo rimandò legato a Caiafa, sommo sacerdote."},{"i":31108,"b":49,"c":5118,"r":5118,"o":14,"t": "Or Caiafa era quel che avea consigliato a’ Giudei, ch’egli era utile che un uomo morisse per lo popolo."},{"i":31109,"b":49,"c":5118,"r":5118,"o":15,"t": "Or Simon Pietro ed un altro discepolo seguitavano Gesù; e quel discepolo era noto al sommo sacerdote, laonde egli entrò con Gesù nella corte del sommo sacerdote."},{"i":31110,"b":49,"c":5118,"r":5118,"o":16,"t": "Ma Pietro stava di fuori alla porta. Quell’altro discepolo adunque, ch’era noto al sommo sacerdote, uscì, e fece motto alla portinaia, e fece entrar Pietro."},{"i":31111,"b":49,"c":5118,"r":5118,"o":17,"t": "E la fante portinaia disse a Pietro: Non sei ancor tu de’ discepoli di quest’uomo? Egli disse: Non sono."},{"i":31112,"b":49,"c":5118,"r":5118,"o":18,"t": "Ora i servitori, e i sergenti, stavano quivi ritti, avendo accesi de’ carboni, e si scaldavano, perciocchè faceva freddo; e Pietro stava in piè con loro, e si scaldava."},{"i":31113,"b":49,"c":5118,"r":5118,"o":19,"t": "Or il sommo sacerdote domandò Gesù intorno a’ suoi discepoli, ed alla sua dottrina."},{"i":31114,"b":49,"c":5118,"r":5118,"o":20,"t": "Gesù gli rispose: Io ho apertamente parlato al mondo; io ho sempre insegnato nella sinagoga e nel tempio, ove i Giudei si raunano d’ogni luogo, e non ho detto niente in occulto."},{"i":31115,"b":49,"c":5118,"r":5118,"o":21,"t": "Perchè mi domandi tu? domanda coloro che hanno udito ciò ch’io ho lor detto; ecco, essi sanno le cose ch’io ho dette."},{"i":31116,"b":49,"c":5118,"r":5118,"o":22,"t": "Ora quando Gesù ebbe dette queste cose, un de’ sergenti, ch’era quivi presente, gli diede una bacchettata, dicendo: Così rispondi tu al sommo sacerdote?"},{"i":31117,"b":49,"c":5118,"r":5118,"o":23,"t": "Gesù gli rispose: Se io ho mal parlato, testimonia del male; ma, se ho parlato bene, perchè mi percuoti?"},{"i":31118,"b":49,"c":5118,"r":5118,"o":24,"t": "Anna adunque l’avea rimandato legato a Caiafa, sommo sacerdote."},{"i":31119,"b":49,"c":5118,"r":5118,"o":25,"t": "E Simon Pietro era quivi presente, e si scaldava. Laonde gli dissero: Non sei ancor tu de’ suoi discepoli? Ed egli lo negò, e disse: Non sono."},{"i":31120,"b":49,"c":5118,"r":5118,"o":26,"t": "Ed uno dei servitori del sommo sacerdote, parente di colui a cui Pietro avea tagliato l’orecchio, disse: Non ti vidi io nell’orto con lui?"},{"i":31121,"b":49,"c":5118,"r":5118,"o":27,"t": "E Pietro da capo lo negò, e subito il gallo cantò"},{"i":31122,"b":49,"c":5118,"r":5118,"o":28,"t": "POI menarono Gesù da Caiafa nel palazzo; or era mattina, ed essi non entrarono nel palazzo, per non contaminarsi, ma per poter mangiar la pasqua."},{"i":31123,"b":49,"c":5118,"r":5118,"o":29,"t": "Pilato adunque uscì a loro, e disse: Quale accusa portate voi contro a quest’uomo?"},{"i":31124,"b":49,"c":5118,"r":5118,"o":30,"t": "Essi risposero, e gli dissero: Se costui non fosse malfattore, noi non te l’avremmo dato nelle mani."},{"i":31125,"b":49,"c":5118,"r":5118,"o":31,"t": "Laonde Pilato disse loro: Pigliatelo voi, e giudicatelo secondo la vostra legge. Ma i Giudei gli dissero: A noi non è lecito di far morire alcuno."},{"i":31126,"b":49,"c":5118,"r":5118,"o":32,"t": "Acciocchè si adempiesse quello che Gesù avea detto, significando di qual morte morrebbe."},{"i":31127,"b":49,"c":5118,"r":5118,"o":33,"t": "Pilato adunque rientrò nel palazzo, e chiamò Gesù, e gli disse: Se’ tu il Re de’ Giudei?"},{"i":31128,"b":49,"c":5118,"r":5118,"o":34,"t": "Gesù gli rispose: Dici tu questo da te stesso, o pur te l’hanno altri detto di me?"},{"i":31129,"b":49,"c":5118,"r":5118,"o":35,"t": "Pilato gli rispose: Son io Giudeo? la tua nazione, e i principali sacerdoti ti hanno messo nelle mie mani; che hai tu fatto?"},{"i":31130,"b":49,"c":5118,"r":5118,"o":36,"t": "Gesù rispose: Il mio regno non è di questo mondo; se il mio regno fosse di questo mondo, i miei ministri contenderebbero, acciocchè io non fossi dato in man de’ Giudei; ma ora il mio regno non è di qui."},{"i":31131,"b":49,"c":5118,"r":5118,"o":37,"t": "Laonde Pilato gli disse: Dunque sei tu Re? Gesù rispose: Tu il dici; perciocchè io son Re; per questo sono io nato, e per questo son venuto nel mondo, per testimoniar della verità; chiunque è della verità ascolta la mia voce."},{"i":31132,"b":49,"c":5118,"r":5118,"o":38,"t": "Pilato gli disse: Che cosa è verità? E detto questo, di nuovo uscì a’ Giudei, e disse loro: Io non trovo alcun misfatto in lui."},{"i":31133,"b":49,"c":5118,"r":5118,"o":39,"t": "Or voi avete una usanza ch’io vi liberi uno nella pasqua; volete voi adunque ch’io vi liberi il Re de’ Giudei?"},{"i":31134,"b":49,"c":5118,"r":5118,"o":40,"t": "E tutti gridarono di nuovo, dicendo: Non costui, anzi Barabba. Or Barabba era un ladrone"},{"i":31135,"b":49,"c":5119,"r":5119,"o":1,"t": "Allora adunque Pilato prese Gesù, e lo flagellò."},{"i":31136,"b":49,"c":5119,"r":5119,"o":2,"t": "Ed i soldati, contesta una corona di spine, gliela posero in sul capo, e gli misero attorno un ammanto di porpora, e dicevano:"},{"i":31137,"b":49,"c":5119,"r":5119,"o":3,"t": "Ben ti sia, o Re de’ Giudei; e gli davan delle bacchettate."},{"i":31138,"b":49,"c":5119,"r":5119,"o":4,"t": "E Pilato uscì di nuovo, e disse loro: Ecco, io ve lo meno fuori, acciocchè sappiate ch’io non trovo in lui alcun maleficio."},{"i":31139,"b":49,"c":5119,"r":5119,"o":5,"t": "Gesù adunque uscì, portando la corona di spine, e l’ammanto di porpora. E Pilato disse loro: Ecco l’uomo."},{"i":31140,"b":49,"c":5119,"r":5119,"o":6,"t": "Ed i principali sacerdoti, ed i sergenti, quando lo videro, gridarono, dicendo: Crocifiggilo, crocifiggilo. Pilato disse loro: Prendetelo voi, e crocifiggetelo, perciocchè io non trovo alcun maleficio in lui."},{"i":31141,"b":49,"c":5119,"r":5119,"o":7,"t": "I Giudei gli risposero: Noi abbiamo una legge; e secondo la nostra legge, egli deve morire; perciocchè egli si è fatto Figliuol di Dio."},{"i":31142,"b":49,"c":5119,"r":5119,"o":8,"t": "Pilato adunque, quando ebbe udite quelle parole, temette maggiormente."},{"i":31143,"b":49,"c":5119,"r":5119,"o":9,"t": "E rientrò nel palazzo, e disse a Gesù: Onde sei tu? Ma Gesù non gli diede alcuna risposta."},{"i":31144,"b":49,"c":5119,"r":5119,"o":10,"t": "Laonde Pilato gli disse: Non mi parli tu? non sai tu ch’io ho podestà di crocifiggerti, e podestà di liberarti?"},{"i":31145,"b":49,"c":5119,"r":5119,"o":11,"t": "Gesù rispose: Tu non avresti alcuna podestà contro a me, se ciò non ti fosse dato da alto; perciò, colui che mi t’ha dato nelle mani ha maggior peccato."},{"i":31146,"b":49,"c":5119,"r":5119,"o":12,"t": "Da quell’ora Pilato cercava di liberarlo; ma i Giudei gridavano, dicendo: Se tu liberi costui, tu non sei amico di Cesare: chiunque si fa re si oppone a Cesare."},{"i":31147,"b":49,"c":5119,"r":5119,"o":13,"t": "Pilato adunque, avendo udite queste parole, menò fuori Gesù, e si pose a sedere in sul tribunale, nel luogo detto Lastrico, ed in Ebreo Gabbata"},{"i":31148,"b":49,"c":5119,"r":5119,"o":14,"t": "or era la preparazione della pasqua, ed era intorno all’ora sesta; e disse a’ Giudei: Ecco il vostro Re."},{"i":31149,"b":49,"c":5119,"r":5119,"o":15,"t": "Ma essi gridarono: Togli, togli, crocifiggilo. Pilato disse loro: Crocifiggerò io il vostro Re? I principali sacerdoti risposero: Noi non abbiamo altro re che Cesare"},{"i":31150,"b":49,"c":5119,"r":5119,"o":16,"t": "Allora adunque egli lo diede lor nelle mani, acciocchè fosse crocifisso. Ed essi presero Gesù, e lo menarono via."},{"i":31151,"b":49,"c":5119,"r":5119,"o":17,"t": "ED egli, portando la sua croce, uscì al luogo detto del Teschio, il quale in Ebreo si chiama Golgota."},{"i":31152,"b":49,"c":5119,"r":5119,"o":18,"t": "E quivi lo crocifissero, e con lui due altri, l’uno di qua, e l’altro di là, e Gesù in mezzo"},{"i":31153,"b":49,"c":5119,"r":5119,"o":19,"t": "Or Pilato scrisse ancora un titolo, e lo pose sopra la croce; e v’era scritto: GESÙ IL NAZAREO, IL RE DE’ GIUDEI."},{"i":31154,"b":49,"c":5119,"r":5119,"o":20,"t": "Molti adunque de’ Giudei lessero questo titolo, perciocchè il luogo ove Gesù fu crocifisso era vicin della città; e quello era scritto in Ebreo, in Greco, e in Latino."},{"i":31155,"b":49,"c":5119,"r":5119,"o":21,"t": "Laonde i principali sacerdoti de’ Giudei dissero a Pilato: Non iscrivere: Il Re de’ Giudei; ma che costui ha detto: Io sono il Re de’ Giudei."},{"i":31156,"b":49,"c":5119,"r":5119,"o":22,"t": "Pilato rispose: Io ho scritto ciò ch’io ho scritto."},{"i":31157,"b":49,"c":5119,"r":5119,"o":23,"t": "Or i soldati, quando ebber crocifisso Gesù, presero i suoi panni, e ne fecero quattro parti, una parte per ciascun soldato, e la tonica."},{"i":31158,"b":49,"c":5119,"r":5119,"o":24,"t": "Or la tonica era senza cucitura, tessuta tutta al di lungo fin da capo; laonde dissero gli uni agli altri: Non la stracciamo, ma tiriamone le sorti, a cui ella ha da essere, acciocchè si adempiesse la scrittura, che dice: Hanno spartiti fra loro i miei panni, ed hanno tratta la sorte sopra la mia vesta. I soldati adunque fecero queste cose."},{"i":31159,"b":49,"c":5119,"r":5119,"o":25,"t": "Or presso della croce di Gesù stava sua madre, e la sorella di sua madre, Maria di Cleopa, e Maria Maddalena."},{"i":31160,"b":49,"c":5119,"r":5119,"o":26,"t": "Laonde Gesù, veggendo quivi presente sua madre, e il discepolo ch’egli amava, disse a sua madre: Donna, ecco il tuo figliuolo!"},{"i":31161,"b":49,"c":5119,"r":5119,"o":27,"t": "Poi disse al discepolo: Ecco tua madre! E da quell’ora quel discepolo l’accolse in casa sua."},{"i":31162,"b":49,"c":5119,"r":5119,"o":28,"t": "Poi appresso, Gesù, sapendo che ogni cosa era già compiuta, acciocchè la scrittura si adempiesse, disse: Io ho sete."},{"i":31163,"b":49,"c":5119,"r":5119,"o":29,"t": "Or quivi era posto un vaso pien d’aceto. Coloro adunque, empiuta di quell’aceto una spugna, e postala intorno a dell’isopo, gliela porsero alla bocca."},{"i":31164,"b":49,"c":5119,"r":5119,"o":30,"t": "Quando adunque Gesù ebbe preso l’aceto, disse: Ogni cosa è compiuta. E chinato il capo, rendè lo spirito"},{"i":31165,"b":49,"c":5119,"r":5119,"o":31,"t": "Or i Giudei pregarono Pilato che si fiaccasser loro le gambe, e che si togliesser via; acciocchè i corpi non restassero in su la croce nel sabato, perciocchè era la preparazione; e quel giorno del sabato era un gran giorno."},{"i":31166,"b":49,"c":5119,"r":5119,"o":32,"t": "I soldati adunque vennero, e fiaccarono le gambe al primo, e poi anche all’altro, ch’era stato crocifisso con lui."},{"i":31167,"b":49,"c":5119,"r":5119,"o":33,"t": "Ma essendo venuti a Gesù, come videro che egli già era morto, non gli fiaccarono le gambe."},{"i":31168,"b":49,"c":5119,"r":5119,"o":34,"t": "Ma uno de’ soldati gli forò il costato con una lancia, e subito ne uscì sangue ed acqua."},{"i":31169,"b":49,"c":5119,"r":5119,"o":35,"t": "E colui che l’ha veduto ne rendè testimonianza, e la sua testimonianza è verace; ed esso sa che egli dice cose vere, acciocchè voi crediate."},{"i":31170,"b":49,"c":5119,"r":5119,"o":36,"t": "Perciocchè queste cose sono avvenute, acciocchè la scrittura fosse adempiuta: Niun osso d’esso sarà fiaccato."},{"i":31171,"b":49,"c":5119,"r":5119,"o":37,"t": "Ed ancora un’altra scrittura dice: Essi vedranno colui che han trafitto"},{"i":31172,"b":49,"c":5119,"r":5119,"o":38,"t": "DOPO queste cose, Giuseppe da Arimatea, il quale era discepolo di Gesù, ma occulto, per tema de’ Giudei, chiese a Pilato di poter togliere il corpo di Gesù, e Pilato gliel permise. Egli adunque venne, e tolse il corpo di Gesù."},{"i":31173,"b":49,"c":5119,"r":5119,"o":39,"t": "Or venne anche Nicodemo, che al principio era venuto a Gesù di notte, portando intorno a cento libbre d’una composizione di mirra, e d’aloe."},{"i":31174,"b":49,"c":5119,"r":5119,"o":40,"t": "Essi adunque presero il corpo di Gesù, e l’involsero in lenzuoli, con quegli aromati; secondo ch’è l’usanza de’ Giudei d’imbalsamare."},{"i":31175,"b":49,"c":5119,"r":5119,"o":41,"t": "Or nel luogo, ove egli fu crocifisso, era un orto, e nell’orto un monumento nuovo, ove niuno era stato ancora posto."},{"i":31176,"b":49,"c":5119,"r":5119,"o":42,"t": "Quivi adunque posero Gesù, per cagion della preparazion de’ Giudei, perciocchè il monumento era vicino"},{"i":31177,"b":49,"c":5120,"r":5120,"o":1,"t": "OR il primo giorno della settimana, la mattina, essendo ancora scuro, Maria Maddalena venne al monumento, e vide che la pietra era stata rimossa dal monumento."},{"i":31178,"b":49,"c":5120,"r":5120,"o":2,"t": "Laonde ella se ne corse, e venne a Simon Pietro ed all’altro discepolo, il qual Gesù amava, e disse loro: Hanno tolto dal monumento il Signore, e noi non sappiamo ove l’abbian posto."},{"i":31179,"b":49,"c":5120,"r":5120,"o":3,"t": "Pietro adunque, e l’altro discepolo uscirono fuori, e vennero al monumento."},{"i":31180,"b":49,"c":5120,"r":5120,"o":4,"t": "Or correvano amendue insieme; ma quell’altro discepolo corse innanzi più prestamente che Pietro, e venne il primo al monumento."},{"i":31181,"b":49,"c":5120,"r":5120,"o":5,"t": "E chinatosi vide le lenzuola che giacevano nel monumento; ma non vi entrò."},{"i":31182,"b":49,"c":5120,"r":5120,"o":6,"t": "E Simon Pietro, che lo seguitava, venne, ed entrò nel monumento, e vide le lenzuola che giacevano,"},{"i":31183,"b":49,"c":5120,"r":5120,"o":7,"t": "e lo sciugatoio ch’era sopra il capo di Gesù, il qual non giaceva con le lenzuola, ma era involto da parte in un luogo."},{"i":31184,"b":49,"c":5120,"r":5120,"o":8,"t": "Allora adunque l’altro discepolo ch’era venuto il primo al monumento, vi entrò anch’egli, e vide, e credette."},{"i":31185,"b":49,"c":5120,"r":5120,"o":9,"t": "Perciocchè essi non aveano ancora conoscenza della scrittura: che conveniva ch’egli risuscitasse da’ morti."},{"i":31186,"b":49,"c":5120,"r":5120,"o":10,"t": "I discepoli adunque se ne andarono di nuovo a casa loro"},{"i":31187,"b":49,"c":5120,"r":5120,"o":11,"t": "MA Maria se ne stava presso al monumento, piangendo di fuori; e mentre piangeva, si chinò dentro al monumento."},{"i":31188,"b":49,"c":5120,"r":5120,"o":12,"t": "E vide due angeli, vestiti di bianco, i quali sedevano, l’uno dal capo, l’altro da’ piedi del luogo ove il corpo di Gesù era giaciuto."},{"i":31189,"b":49,"c":5120,"r":5120,"o":13,"t": "Ed essi le dissero: Donna, perchè piangi? Ella disse loro: Perciocchè hanno tolto il mio Signore, ed io non so ove l’abbiano posto."},{"i":31190,"b":49,"c":5120,"r":5120,"o":14,"t": "E detto questo, ella si rivolse indietro e vide Gesù, che stava quivi in piè; ed ella non sapeva ch’egli fosse Gesù."},{"i":31191,"b":49,"c":5120,"r":5120,"o":15,"t": "Gesù le disse: Donna, perchè piangi? chi cerchi? Ella, pensando ch’egli fosse l’ortolano, gli disse: Signore, se tu l’hai portato via, dimmi ove tu l’hai posto, ed io lo torrò."},{"i":31192,"b":49,"c":5120,"r":5120,"o":16,"t": "Gesù le disse: Maria! Ed ella, rivoltasi, gli disse: Rabboni! che vuol dire: Maestro."},{"i":31193,"b":49,"c":5120,"r":5120,"o":17,"t": "Gesù le disse: Non toccarmi, perciocchè io non sono ancora salito al Padre mio; ma va’ a’ miei fratelli, e di’ loro, ch’io salgo al Padre mio, ed al Padre vostro; ed all’Iddio mio, ed all’Iddio vostro."},{"i":31194,"b":49,"c":5120,"r":5120,"o":18,"t": "Maria Maddalena venne, annunziando a’ discepoli ch’ella avea veduto il Signore, e ch’egli aveale dette quelle cose"},{"i":31195,"b":49,"c":5120,"r":5120,"o":19,"t": "ORA, quando fu sera, in quell’istesso giorno ch’era il primo della settimana; ed essendo le porte del luogo, ove erano raunati i discepoli, serrate per tema de’ Giudei, Gesù venne, e si presentò quivi in mezzo, e disse loro: Pace a voi!"},{"i":31196,"b":49,"c":5120,"r":5120,"o":20,"t": "E detto questo, mostrò loro le sue mani, ed il costato. I discepoli adunque, veduto il Signore, si rallegrarono."},{"i":31197,"b":49,"c":5120,"r":5120,"o":21,"t": "E Gesù di nuovo disse loro: Pace a voi! come il Padre mi ha mandato, così vi mando io."},{"i":31198,"b":49,"c":5120,"r":5120,"o":22,"t": "E detto questo, soffiò loro nel viso; e disse loro: Ricevete lo Spirito Santo."},{"i":31199,"b":49,"c":5120,"r":5120,"o":23,"t": "A cui voi avrete rimessi i peccati saran rimessi, ed a cui li avrete ritenuti saran ritenuti."}]