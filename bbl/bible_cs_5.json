[{"i":500,"b":0,"c":120,"r":120,"o":6,"t": "I řekl jemu Bůh ve snách: Jáť také vím, že v upřímnosti srdce svého učinil jsi to, a já také zdržel jsem tě, abys nezhřešil proti mně; protož nedalť jsem se jí dotknouti."},{"i":501,"b":0,"c":120,"r":120,"o":7,"t": "Nyní tedy, navrať ženu muži tomu; nebo prorok jest, a modliti se bude za tebe, a živ budeš. Pakli jí nenavrátíš, věz, že smrtí umřeš ty i všecko, což tvého jest."},{"i":502,"b":0,"c":120,"r":120,"o":8,"t": "A vstav Abimelech ráno, svolal všecky služebníky své, a vypravoval všecka slova ta v uši jejich. I báli se ti muži velmi."},{"i":503,"b":0,"c":120,"r":120,"o":9,"t": "Potom povolav Abimelech Abrahama, řekl jemu: Co jsi nám to učinil? A co jsem zhřešil proti tobě, že jsi uvedl na mne a na království mé hřích veliký? Učinils mi, čehož jsi učiniti neměl."},{"i":504,"b":0,"c":120,"r":120,"o":10,"t": "A řekl opět Abimelech Abrahamovi: Cos myslil, žes takovou věc učinil?"},{"i":505,"b":0,"c":120,"r":120,"o":11,"t": "Odpověděl Abraham: Řekl jsem: Jistě že není bázně Boží na místě tomto, a zabijí mne pro ženu mou."},{"i":506,"b":0,"c":120,"r":120,"o":12,"t": "A také v pravdě jest sestra má, dcera otce mého, však ne dcera matky mé; a pojal jsem ji sobě za manželku."},{"i":507,"b":0,"c":120,"r":120,"o":13,"t": "Když pak vyvedl mne Bůh z domu otce mého, abych pohostinu bydlil, tedy řekl jsem jí: Toto mi dobrodiní učiníš: Na každém místě, kamž půjdeme, prav o mně: Bratr můj jest."},{"i":508,"b":0,"c":120,"r":120,"o":14,"t": "Tedy vzav Abimelech ovce a voly, služebníky také a děvky, dal je Abrahamovi; a navrátil mu Sáru manželku jeho."},{"i":509,"b":0,"c":120,"r":120,"o":15,"t": "A řekl Abimelech: Aj, země má před tebou; kdežť se koli příhodné býti vidí, tu přebývej."},{"i":510,"b":0,"c":120,"r":120,"o":16,"t": "Sáře pak řekl: Aj, dal jsem tisíc stříbrných bratru tvému, hle, onť jest tobě zástěrou očí u všech, kteříž jsou s tebou. A všemi těmito věcmi Sára poučena byla."},{"i":511,"b":0,"c":120,"r":120,"o":17,"t": "I modlil se Abraham Bohu, a uzdravil Bůh Abimelecha, a ženu jeho, a děvky jeho; i rodily."},{"i":512,"b":0,"c":120,"r":120,"o":18,"t": "Nebo byl zavřel Hospodin každý život ženský v domě Abimelechově, pro Sáru manželku Abrahamovu."},{"i":513,"b":0,"c":121,"r":121,"o":1,"t": "Navštívil pak Hospodin Sáru, tak jakž byl řekl; a učinil Hospodin Sáře, jakož byl mluvil."},{"i":514,"b":0,"c":121,"r":121,"o":2,"t": "Nebo počala a porodila Sára Abrahamovi syna v starosti jeho, v ten čas, kterýž předpověděl Bůh."},{"i":515,"b":0,"c":121,"r":121,"o":3,"t": "A nazval Abraham jméno syna svého, kterýž se mu narodil, jehož porodila Sára, Izák."},{"i":516,"b":0,"c":121,"r":121,"o":4,"t": "A obřezal Abraham syna svého Izáka, když byl v osmi dnech, tak jakž mu byl přikázal Bůh."},{"i":517,"b":0,"c":121,"r":121,"o":5,"t": "Byl pak Abraham ve stu letech, když se mu narodil Izák syn jeho."},{"i":518,"b":0,"c":121,"r":121,"o":6,"t": "I řekla Sára: Radost mi učinil Bůh; kdokoli uslyší, radovati se bude spolu se mnou."},{"i":519,"b":0,"c":121,"r":121,"o":7,"t": "A přidala: Kdo by byl řekl Abrahamovi, že bude Sára děti kojiti? A však jsem porodila syna v starosti jeho."},{"i":520,"b":0,"c":121,"r":121,"o":8,"t": "I rostlo dítě a ostaveno jest. Tedy učinil Abraham veliké hody v ten den, v němž ostaven byl Izák."},{"i":521,"b":0,"c":121,"r":121,"o":9,"t": "Viděla pak Sára, že syn Agar Egyptské, kteréhož porodila Abrahamovi, jest posměvač."},{"i":522,"b":0,"c":121,"r":121,"o":10,"t": "I řekla Abrahamovi: Vyvrz děvku tuto i syna jejího; neboť nebude dědicem syn děvky té s synem mým Izákem."},{"i":523,"b":0,"c":121,"r":121,"o":11,"t": "Ale Abraham velmi těžce nesl tu řeč, pro syna svého."},{"i":524,"b":0,"c":121,"r":121,"o":12,"t": "I řekl Bůh Abrahamovi: Nestěžuj sobě o dítěti a o děvce své; cožkoli řekla tobě Sára, povol řeči její, nebo v Izákovi nazváno bude tobě símě."},{"i":525,"b":0,"c":121,"r":121,"o":13,"t": "A však i syna děvky učiním v národ; nebo tvé símě jest."},{"i":526,"b":0,"c":121,"r":121,"o":14,"t": "Vstal tedy Abraham velmi ráno, a vzav chléb a láhvici vody, dal Agar a vložil na rameno její, a pustil ji od sebe i s dítětem. Kterážto odešla a chodila po poušti Bersabé."},{"i":527,"b":0,"c":121,"r":121,"o":15,"t": "A když nebylo vody v láhvici, povrhla dítě pod jedním stromem."},{"i":528,"b":0,"c":121,"r":121,"o":16,"t": "A odšedši, sedla naproti tak daleko, jako by mohl z lučiště dostřeliti; nebo pravila: Nebudu se dívati na smrt dítěte. Seděla tedy naproti, a pozdvihši hlasu svého, plakala."},{"i":529,"b":0,"c":121,"r":121,"o":17,"t": "I uslyšel Bůh hlas dítěte; a anděl Boží s nebe zavolal na Agar, a řekl jí: Coť jest, Agar? Neboj se; nebo Bůh uslyšel hlas dítěte z místa, na kterémž jest."},{"i":530,"b":0,"c":121,"r":121,"o":18,"t": "Vstaň, vezmi dítě, a ujmi je rukou svou; nebo v národ veliký učiním je."},{"i":531,"b":0,"c":121,"r":121,"o":19,"t": "A otevřel Bůh oči její, aby uzřela studnici vody. I šla a naplnila láhvici vodou, a napojila dítě."},{"i":532,"b":0,"c":121,"r":121,"o":20,"t": "A Bůh byl s dítětem, kteréžto zrostlo a bydlilo na poušti, a byl z něho střelec."},{"i":533,"b":0,"c":121,"r":121,"o":21,"t": "Bydlil pak na poušti Fáran; i vzala mu matka jeho ženu z země Egyptské."},{"i":534,"b":0,"c":121,"r":121,"o":22,"t": "Stalo se pak toho času, že mluvil Abimelech a Fikol, kníže vojska jeho, k Abrahamovi těmito slovy: Bůh s tebou jest ve všech věcech, kteréž ty činíš."},{"i":535,"b":0,"c":121,"r":121,"o":23,"t": "Protož nyní, přisáhni mi teď skrze Boha: Toto ať se stane, jestliže mi sklamáš, neb synu mému, aneb vnuku mému; vedlé milosrdenství, kteréž jsem já učinil s tebou, i ty že učiníš se mnou a s zemí, v níž jsi byl pohostinu."},{"i":536,"b":0,"c":121,"r":121,"o":24,"t": "I řekl Abraham: A já přisáhnu."},{"i":537,"b":0,"c":121,"r":121,"o":25,"t": "(A přitom domlouval se Abraham na Abimelecha o studnici vody, kterouž mu mocí odjali služebníci Abimelechovi."},{"i":538,"b":0,"c":121,"r":121,"o":26,"t": "I řekl Abimelech: Nevím, kdo by učinil takovou věc; a aniž jsi ty mi oznámil, aniž jsem já také co slyšel, až dnes.)"},{"i":539,"b":0,"c":121,"r":121,"o":27,"t": "Vzav tedy Abraham ovce i voly dal Abimelechovi; a vešli oba dva v smlouvu."},{"i":540,"b":0,"c":121,"r":121,"o":28,"t": "A postavil Abraham sedm jehnic stáda obzvlášť."},{"i":541,"b":0,"c":121,"r":121,"o":29,"t": "I řekl Abimelech Abrahamovi: K čemu jest těchto sedm jehnic, kteréž jsi postavil obzvlášť?"},{"i":542,"b":0,"c":121,"r":121,"o":30,"t": "Odpověděl: Že sedm těch jehnic vezmeš z ruky mé, aby mi to bylo na svědectví, že jsem kopal studnici tuto."},{"i":543,"b":0,"c":121,"r":121,"o":31,"t": "Pročež nazváno jest to místo Bersabé, že tu oba dva přisáhli."},{"i":544,"b":0,"c":121,"r":121,"o":32,"t": "A tak učinili smlouvu v Bersabé. Vstav pak Abimelech a Fikol, kníže vojska jeho, navrátili se do země Filistinské."},{"i":545,"b":0,"c":121,"r":121,"o":33,"t": "I nasázel stromoví v Bersabé, a vzýval tam jméno Hospodina, Boha silného, věčného."},{"i":546,"b":0,"c":121,"r":121,"o":34,"t": "A bydlil Abraham v zemi Filistinské za mnoho dní."},{"i":547,"b":0,"c":122,"r":122,"o":1,"t": "Když pakty věci pominuly, zkusil Bůh Abrahama, a řekl k němu: Abrahame! Kterýžto odpověděl: Teď jsem."},{"i":548,"b":0,"c":122,"r":122,"o":2,"t": "I řekl: Vezmi nyní syna svého, toho jediného svého, kteréhož miluješ, Izáka, a jdi do země Moria; a obětuj ho tam v obět zápalnou na jedné hoře, o níž povím tobě."},{"i":549,"b":0,"c":122,"r":122,"o":3,"t": "Tedy vstav Abraham velmi ráno, osedlal osla svého a vzal dva služebníky své s sebou, a Izáka syna svého; a nasekav dříví k oběti zápalné, vstal a bral se k místu, o němž pověděl mu Bůh."},{"i":550,"b":0,"c":122,"r":122,"o":4,"t": "Třetího pak dne pozdvihl Abraham očí svých, a uzřel to místo zdaleka."},{"i":551,"b":0,"c":122,"r":122,"o":5,"t": "A řekl Abraham služebníkům svým: Pozůstaňte vy tuto s oslem, já pak a dítě půjdeme tamto; a pomodlíce se, navrátíme se k vám."},{"i":552,"b":0,"c":122,"r":122,"o":6,"t": "Tedy vzal Abraham dříví k zápalné oběti, a vložil je na Izáka syna svého; sám pak nesl v ruce své oheň a meč. I šli oba spolu."},{"i":553,"b":0,"c":122,"r":122,"o":7,"t": "Mluvě pak Izák Abrahamovi otci svému, řekl: Otče můj! Kterýž odpověděl: Co chceš, synu můj? A řekl: Aj, teď oheň a dříví, a kdež hovádko k zápalné oběti?"},{"i":554,"b":0,"c":122,"r":122,"o":8,"t": "Odpověděl Abraham: Bůh opatří sobě hovádko k oběti zápalné,synu můj. A šli předce oba spolu."},{"i":555,"b":0,"c":122,"r":122,"o":9,"t": "A když přišli k místu, o němž mu byl mluvil Bůh, udělal tu Abraham oltář, a srovnal dříví; a svázav syna svého, vložil ho na oltář na dříví."},{"i":556,"b":0,"c":122,"r":122,"o":10,"t": "I vztáhl Abraham ruku svou, a vzal meč, aby zabil syna svého."},{"i":557,"b":0,"c":122,"r":122,"o":11,"t": "Tedy zavolal na něho anděl Hospodinův s nebe a řekl: Abrahame, Abrahame! Kterýžto odpověděl: Aj, já."},{"i":558,"b":0,"c":122,"r":122,"o":12,"t": "I řekl jemu: Nevztahuj ruky své na dítě, aniž mu co čiň; neboť jsem již poznal, že se Boha bojíš, když jsi neodpustil synu svému, jedinému svému pro mne."},{"i":559,"b":0,"c":122,"r":122,"o":13,"t": "A pozdvih Abraham očí svých, viděl, a hle, skopec za ním vězel v trní za rohy své. I šel Abraham a vzal skopce toho, a obětoval jej v obět zápalnou místo syna svého."},{"i":560,"b":0,"c":122,"r":122,"o":14,"t": "A nazval Abraham jméno místa toho: Hospodin opatří. Odkudž říká se do dnes: Na hoře Hospodinově opatří se."},{"i":561,"b":0,"c":122,"r":122,"o":15,"t": "Zvolal pak anděl Hospodinův na Abrahama podruhé s nebe,"},{"i":562,"b":0,"c":122,"r":122,"o":16,"t": "A řekl: Skrze sebe samého přisáhl jsem, praví Hospodin, poněvadž jsi učinil tu věc, že jsi neodpustil synu svému, jedinému svému:"},{"i":563,"b":0,"c":122,"r":122,"o":17,"t": "Požehnám velmi tobě, a velice rozmnožím símě tvé jako hvězdy nebeské, a jako písek, kterýž jest na břehu mořském; nadto dědičně vládnouti bude símě tvé branami nepřátel svých."},{"i":564,"b":0,"c":122,"r":122,"o":18,"t": "Ano požehnáni budou v semeni tvém všickni národové země, proto že jsi uposlechl hlasu mého."},{"i":565,"b":0,"c":122,"r":122,"o":19,"t": "Tedy navrátil se Abraham k služebníkům svým; a vstavše, šli spolu do Bersabé; nebo bydlil Abraham v Bersabé."},{"i":566,"b":0,"c":122,"r":122,"o":20,"t": "A když se tyto věci staly, zvěstováno jest Abrahamovi v tato slova: Aj, porodila také Melcha syny Náchorovi, bratru tvému:"},{"i":567,"b":0,"c":122,"r":122,"o":21,"t": "Husa prvorozeného svého, a Buza bratra jeho, a Chamuele, otce Aramova;"},{"i":568,"b":0,"c":122,"r":122,"o":22,"t": "A Kazeda a Azana, a Feldasa, a Jidlafa i Bathuele."},{"i":569,"b":0,"c":122,"r":122,"o":23,"t": "Bathuel pak zplodil Rebeku. Osm těchto porodila Melcha Náchorovi, bratru Abrahamovu."},{"i":570,"b":0,"c":122,"r":122,"o":24,"t": "Ale i ženina jeho, jejíž jméno bylo Réma, porodila také ona Tábe a Gahama, Thása a Máchu."},{"i":571,"b":0,"c":123,"r":123,"o":1,"t": "Živa pak byla Sára sto a sedmmecítma let; ta jsou léta života Sáry."},{"i":572,"b":0,"c":123,"r":123,"o":2,"t": "A umřela v městě Arbe, kteréž slove Hebron, v zemi Kananejské. I přišel Abraham, aby kvílil nad Sárou, a plakal jí."},{"i":573,"b":0,"c":123,"r":123,"o":3,"t": "Potom vstav Abraham od mrtvého svého, mluvil k synům Het, řka:"},{"i":574,"b":0,"c":123,"r":123,"o":4,"t": "Hostem a příchozím jsem u vás; dejte mi místo ku pohřbu u vás, abych pochoval mrtvého svého od tváři své."},{"i":575,"b":0,"c":123,"r":123,"o":5,"t": "A odpovídajíce synové Het Abrahamovi, řekli jemu:"},{"i":576,"b":0,"c":123,"r":123,"o":6,"t": "Slyš nás, pane milý! Kníže Boží jsi u prostřed nás, v nejpřednějších hrobích našich pochovej mrtvého svého; žádný z nás hrobu svého nebude zbraňovati tobě, abys neměl pochovati v něm mrtvého svého."},{"i":577,"b":0,"c":123,"r":123,"o":7,"t": "Abraham pak vstav, poklonil se lidu země té, totiž synům Het."},{"i":578,"b":0,"c":123,"r":123,"o":8,"t": "A mluvil s nimi, řka: Jestliže se vám líbí, abych pochoval mrtvého svého od tváři své, slyšte mne, a přimluvte se za mne k Efronovi synu Sohar,"},{"i":579,"b":0,"c":123,"r":123,"o":9,"t": "Ať mi dá jeskyni Machpelah, kterouž má na konci pole svého; za slušné peníze ať mi ji dá u prostřed vás, k dědičnému pohřbu."},{"i":580,"b":0,"c":123,"r":123,"o":10,"t": "(Ten pak Efron seděl u prostřed synů Het.) Tedy odpověděl Efron Hetejský Abrahamovi při přítomnosti synů Het, přede všemi, kteříž vcházejí do brány města jeho, řka:"},{"i":581,"b":0,"c":123,"r":123,"o":11,"t": "Nikoli, pane můj, ale slyš mne: Pole to dávám tobě, dávámť také i jeskyni, kteráž na něm jest; před očima synů lidu svého dávám ji tobě; pochovejž mrtvého svého."},{"i":582,"b":0,"c":123,"r":123,"o":12,"t": "Tedy poklonil se Abraham před lidem země té,"},{"i":583,"b":0,"c":123,"r":123,"o":13,"t": "A mluvil k Efronovi v přítomnosti lidu země, řka: A však jestliže ty jsi ten, prosím, vyslyš mne! Dámť stříbro za pole, vezmi je ode mne, a pochovám mrtvého svého tam."},{"i":584,"b":0,"c":123,"r":123,"o":14,"t": "A odpovídaje Efron Abrahamovi, řekl jemu:"},{"i":585,"b":0,"c":123,"r":123,"o":15,"t": "Můj pane, poslechni mne: Země ta za čtyři sta lotů stříbrných jest; ale mezi mnou a tebou co jest o to? Mrtvého svého pochovej."},{"i":586,"b":0,"c":123,"r":123,"o":16,"t": "I uposlechl Abraham Efrona, a odvážil mu stříbra, jakž oznámil při přítomnosti synů Het, čtyři sta lotů stříbrných, běžných mezi kupci."},{"i":587,"b":0,"c":123,"r":123,"o":17,"t": "A odvedeno jest pole Efronovo, kteréž bylo v Machpelah, proti Mamre, pole a jeskyně na něm, a všecko stromoví, což ho na tom poli i na všech mezech jeho vůkol,"},{"i":588,"b":0,"c":123,"r":123,"o":18,"t": "Abrahamovi v držení, před očima synů Het, a všech, kteříž vcházejí do brány města toho."},{"i":589,"b":0,"c":123,"r":123,"o":19,"t": "A potom pochoval Abraham Sáru,manželku svou, v jeskyni pole Machpelah, proti Mamre, (to slove Hebron), v zemi Kananejské."},{"i":590,"b":0,"c":123,"r":123,"o":20,"t": "Protož odevzdáno jest pole to i jeskyně, kteráž byla na něm, Abrahamovi k dědičnému pohřbu od synů Het."},{"i":591,"b":0,"c":124,"r":124,"o":1,"t": "Abraham pak již byl starý a sešlého věku; a Hospodin požehnal mu ve všech věcech."},{"i":592,"b":0,"c":124,"r":124,"o":2,"t": "Tedy řekl Abraham služebníku svému staršímu v domě svém, kterýž spravoval všecky věci jeho: Vlož nyní ruku svou pod bedro mé,"},{"i":593,"b":0,"c":124,"r":124,"o":3,"t": "Abych tě zavázal přísahou skrze Hospodina, Boha nebe a Boha země, abys nebral manželky synu mému ze dcer Kananejských, mezi nimiž já bydlím."},{"i":594,"b":0,"c":124,"r":124,"o":4,"t": "Ale půjdeš do země mé a příbuznosti mé; a odtud vezmeš manželku synu mému Izákovi."},{"i":595,"b":0,"c":124,"r":124,"o":5,"t": "I řekl jemu služebník ten: Kdyby pak nechtěla žena ta se mnou jíti do země této, mám-li zase uvésti syna tvého do země, z níž jsi vyšel?"},{"i":596,"b":0,"c":124,"r":124,"o":6,"t": "Kterýžto odpověděl: Hleď, abys zase neuvodil syna mého tam."},{"i":597,"b":0,"c":124,"r":124,"o":7,"t": "Hospodin Bůh nebe, kterýž vzal mne z domu otce mého a z vlasti mé, a mluvil mi, a kterýž mi přisáhl, řka: Semeni tvému dám zemi tuto, onť pošle anděla svého před tebou, a vezmeš manželku synu mému odtud."},{"i":598,"b":0,"c":124,"r":124,"o":8,"t": "Jestliže by pak žena ta nechtěla jíti s tebou, svoboden budeš od této přísahy mé; toliko syna mého neuvoď tam zase."},{"i":599,"b":0,"c":124,"r":124,"o":9,"t": "Tedy vložil služebník ten ruku svou pod bedro Abrahama, pána svého, a přisáhl jemu na tu řeč."}]