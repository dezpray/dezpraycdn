[{"i":7600,"b":8,"c":916,"r":916,"o":6,"t": "Když pak přišli, vida Eliába, řekl:Jistě před Hospodinem jest pomazaný jeho."},{"i":7601,"b":8,"c":916,"r":916,"o":7,"t": "Ale Hospodin řekl Samuelovi:Nehleď na tvárnost jeho a na zrůst postavy jeho, nebo jsem ho zavrhl; neboť nepatřím, nač patří člověk. Člověk zajisté hledí na to, což jest před očima, ale Hospodin hledí k srdci."},{"i":7602,"b":8,"c":916,"r":916,"o":8,"t": "I povolal Izai Abinadaba, a kázal mu jíti před Samuele. Kterýž řekl:Také ani toho nevyvolil Hospodin."},{"i":7603,"b":8,"c":916,"r":916,"o":9,"t": "Rozkázal též Izai jíti Sammovi. I řekl:Ani toho nevyvolil Hospodin."},{"i":7604,"b":8,"c":916,"r":916,"o":10,"t": "Takž rozkázal Izai jíti sedmi synům svým před Samuele. Ale Samuel řekl Izai:Ani těch nevyvolil Hospodin."},{"i":7605,"b":8,"c":916,"r":916,"o":11,"t": "Potom řekl Samuel Izai:Jsou-li to již všickni synové? Odpověděl: Ještěť zůstává nejmladší, a aj, pase ovce. Tedy řekl Samuel Izai:Pošli a vezmi jej; nebo aniž sedneme za stůl, dokudž on sem nepřijde."},{"i":7606,"b":8,"c":916,"r":916,"o":12,"t": "I poslal a přivedl ho. (Byl pak on ryšavý, krásných očí a libého vzezření.) I řekl Hospodin:Vstana, pomaž ho, nebo to jest ten."},{"i":7607,"b":8,"c":916,"r":916,"o":13,"t": "Protož vzal Samuel roh s olejem, a pomazal ho u prostřed bratří jeho. I odpočinul Duch Hospodinův na Davidovi od toho dne i potom. A Samuel vstav, odšel do Ráma."},{"i":7608,"b":8,"c":916,"r":916,"o":14,"t": "Takž Duch Hospodinův odšel od Saule, a nepokojil ho duch zlý od Hospodina."},{"i":7609,"b":8,"c":916,"r":916,"o":15,"t": "Služebníci pak Saulovi řekli jemu:Aj, teď duch Boží zlý nepokojí tě."},{"i":7610,"b":8,"c":916,"r":916,"o":16,"t": "Nechť, medle, rozkáže pán náš služebníkům svým, kteříž stojí před tebou, ať hledají muže, kterýž by uměl hráti na harfu, aby, když by přišel na tě duch Boží zlý, hral rukou svou, a tobě aby lehčeji bylo."},{"i":7611,"b":8,"c":916,"r":916,"o":17,"t": "Tedy řekl Saul služebníkům svým:Medle, vyhledejte mi muže, kterýž by uměl dobře hráti, a přiveďte ke mně."},{"i":7612,"b":8,"c":916,"r":916,"o":18,"t": "I odpověděl jeden z služebníků a řekl:Aj, viděl jsem syna Izai Betlémského, kterýž umí hráti, muže udatného a bojovného, též správného a krásného, a jest s ním Hospodin."},{"i":7613,"b":8,"c":916,"r":916,"o":19,"t": "Protož poslal Saul posly k Izai, řka:Pošli mi Davida syna svého, kterýž jest při stádu."},{"i":7614,"b":8,"c":916,"r":916,"o":20,"t": "Tedy Izai vzal osla, chléb a nádobu vína a kozelce jednoho, a poslal po Davidovi synu svém Saulovi."},{"i":7615,"b":8,"c":916,"r":916,"o":21,"t": "Když pak přišel David k Saulovi, stál před ním; i zamiloval ho velmi, a učiněn jest jeho oděncem."},{"i":7616,"b":8,"c":916,"r":916,"o":22,"t": "Potom poslal opět Saul k Izai, řka:Medle, nechť David stojí přede mnou, neboť jest našel milost před očima mýma."},{"i":7617,"b":8,"c":916,"r":916,"o":23,"t": "I bývalo, že kdyžkoli napadal duch Boží Saule, David, bera harfu, hrával rukou svou; i míval Saul polehčení, a lépe mu bývalo, nebo ten duch zlý odstupoval od něho."},{"i":7618,"b":8,"c":917,"r":917,"o":1,"t": "I sebrali Filistinští vojska svá k boji, a shromáždili se u Socho, kteréž jest Judovo, a položili se mezi Socho a Azeka na pomezí Dammim."},{"i":7619,"b":8,"c":917,"r":917,"o":2,"t": "Ale Saul a muži Izraelští sebravše se, položili se v údolí Elah, a sšikovali se k bitvě proti Filistinským."},{"i":7620,"b":8,"c":917,"r":917,"o":3,"t": "I stáli Filistinští na hoře s strany jedné, a Izraelští stáli na hoře s strany druhé, a údolí bylo mezi nimi."},{"i":7621,"b":8,"c":917,"r":917,"o":4,"t": "I vyšel muž bojovník z vojska Filistinského, Goliáš jménem, z Gát, zvýší šesti loket a dlani."},{"i":7622,"b":8,"c":917,"r":917,"o":5,"t": "Lebka pak ocelivá na hlavě jeho, a v pancíř brněný byl oblečen, kterýžto pancíř vážil pět tisíc lotů oceli."},{"i":7623,"b":8,"c":917,"r":917,"o":6,"t": "Též plechovice ocelivé byly na nohách jeho, a pavéza ocelivá mezi rameny jeho."},{"i":7624,"b":8,"c":917,"r":917,"o":7,"t": "A dřevo u kopí jeho jako vratidlo tkadlcovské, železo pak ostré kopí jeho vážilo šest set lotů železa; a ten, kterýž nosil braň jeho, šel před ním."},{"i":7625,"b":8,"c":917,"r":917,"o":8,"t": "I postavil se, a volal na vojska Izraelská, řka k nim: Nač jste to vyšli, vojensky se sšikovavše? Zdaliž já nejsem Filistinský, a vy služebníci Saulovi? Vybeřte z sebe muže, kterýž by sstoupil ke mně."},{"i":7626,"b":8,"c":917,"r":917,"o":9,"t": "Jestližeť mi bude moci odolati a zabije mne, tedy budeme služebníci vaši; pakliť já přemohu jej a zabiji ho, budete vy služebníci naši, a sloužiti budete nám."},{"i":7627,"b":8,"c":917,"r":917,"o":10,"t": "Pravil také ten Filistinský: Já jsem dnes zhaněl vojska Izraelská. Vydejtež mi muže, abychom se bili spolu."},{"i":7628,"b":8,"c":917,"r":917,"o":11,"t": "A když uslyšel Saul i všecken Izrael slova Filistinského taková, ulekli se a báli se velmi."},{"i":7629,"b":8,"c":917,"r":917,"o":12,"t": "David pak ten syn muže Efratejského z Betléma Judova, (jehož jméno Izai, kterýž měl osm synů, a již se byl sstaral za dnů Saule, přiblíživ se k lidem sešlým."},{"i":7630,"b":8,"c":917,"r":917,"o":13,"t": "Tři také synové Izai starší šedše, táhli na vojnu s Saulem. Jména těch tří synů jeho, kteříž byli šli k boji: Eliáb prvorozený, a druhý po něm Abinadab, třetí pak Samma."},{"i":7631,"b":8,"c":917,"r":917,"o":14,"t": "Ale David byl nejmladší. A tak ti tři synové starší odešli s Saulem)."},{"i":7632,"b":8,"c":917,"r":917,"o":15,"t": "David tedy odšel od Saule a navrátil se, aby pásl stádo otce svého v Betlémě."},{"i":7633,"b":8,"c":917,"r":917,"o":16,"t": "I přicházel ten Filistinský ráno a večer, a stavěl se po čtyřidceti dní."},{"i":7634,"b":8,"c":917,"r":917,"o":17,"t": "Tedy řekl Izai Davidovi synu svému: Vezmi i hned pro bratří své efi pražmy této a deset chlebů těchto, a běž do vojska k bratřím svým."},{"i":7635,"b":8,"c":917,"r":917,"o":18,"t": "A deset syřečků mladých těchto doneseš hejtmanu, a navštívě bratří své, pozdravíš jich, a základ jejich vyzdvihneš."},{"i":7636,"b":8,"c":917,"r":917,"o":19,"t": "Saul pak i oni, i všickni muži Izraelští byli v údolí Elah, bojujíce proti Filistinským."},{"i":7637,"b":8,"c":917,"r":917,"o":20,"t": "A tak vstav David tím raněji a zanechav stáda při strážném, vzal to a šel, jakž mu byl přikázal Izai. I přišel až k šancům, a aj, vojsko vycházelo do šiku a křičelo k bitvě."},{"i":7638,"b":8,"c":917,"r":917,"o":21,"t": "I sšikovali se Izraelští, ano i Filistinští, vojsko proti vojsku."},{"i":7639,"b":8,"c":917,"r":917,"o":22,"t": "Protož David zanechav břemene, kteréž s sebe složil u strážného při břemeních, běžel do vojska; a když přišel, tázal se bratří svých, jak se mají."},{"i":7640,"b":8,"c":917,"r":917,"o":23,"t": "A když on s nimi mluvil, aj, muž bojovník jménem Goliáš, Filistinský z Gát, vycházel z vojska Filistinských a mluvil jako i prvé; což slyšel i David."},{"i":7641,"b":8,"c":917,"r":917,"o":24,"t": "Všickni pak muži Izraelští, jakž uzřeli toho muže, utíkali před tváří jeho, a báli se náramně."},{"i":7642,"b":8,"c":917,"r":917,"o":25,"t": "I mluvili Izraelští mezi sebou: Viděli-li jste toho muže, kterýž vyšel? Nebo aby pohanění uvedl na Izraele, vyšel. Kdož by ho zabil, zbohatí ho král bohatstvím velikým, a dceru svou dá jemu, i dům otce jeho osvobodí v Izraeli."},{"i":7643,"b":8,"c":917,"r":917,"o":26,"t": "I mluvil David mužům, kteříž stáli u něho, a řekl: Co bude dáno muži tomu, kterýž by zabil toho Filistinského a odjal pohanění od Izraele? Nebo kdo jest Filistinský neobřezaný ten, že pohanění uvodí na vojsko Boha živého?"},{"i":7644,"b":8,"c":917,"r":917,"o":27,"t": "Odpověděl jemu lid v táž slova, řka: To bude dáno muži, kterýž by ho zabil."},{"i":7645,"b":8,"c":917,"r":917,"o":28,"t": "A uslyšev Eliáb, bratr jeho nejstarší, že mluví s těmi muži, rozhněval se Eliáb velmi na Davida, a řekl: Proč jsi sem přišel? A komus nechal kolikasi těch ovec na poušti? Známť já pýchu tvou a zlost srdce tvého, žes přišel dívati se bitvě."},{"i":7646,"b":8,"c":917,"r":917,"o":29,"t": "I řekl David: Což jsem pak učinil? Zdaž mi nebylo poručeno?"},{"i":7647,"b":8,"c":917,"r":917,"o":30,"t": "Tedy šel od něho k jinému, jehož se tázal jako i prvé. I odpověděl jemu lid tak jako i prvé."},{"i":7648,"b":8,"c":917,"r":917,"o":31,"t": "A tak roznesla se slova, kteráž mluvil David, a oznámili je Saulovi. Kterýžto povolal ho."},{"i":7649,"b":8,"c":917,"r":917,"o":32,"t": "I řekl David Saulovi: Nechť se neleká srdce člověka pro něho; služebník tvůj půjde a bude se bíti s Filistinským tímto."},{"i":7650,"b":8,"c":917,"r":917,"o":33,"t": "Ale Saul řekl Davidovi: Nebudeš moci jíti proti Filistinskému tomu, abys se potýkal s ním; nebo mládenček jsi, on pak jest muž bojovný od mladosti své."},{"i":7651,"b":8,"c":917,"r":917,"o":34,"t": "Odpověděl David Saulovi: Služebník tvůj pastýřem byl stáda otce svého, a když přicházel lev aneb nedvěd, a bral dobytče z stáda,"},{"i":7652,"b":8,"c":917,"r":917,"o":35,"t": "Já dostihal jsem ho a bil jsem jej, a vydíral jsem je z hrdla jeho. Pakli se na mne obořil, tedy ujma ho za čelist, bil jsem jej, až jsem ho i zabil."},{"i":7653,"b":8,"c":917,"r":917,"o":36,"t": "I lva i nedvěda zabil služebník tvůj; budeť tedy Filistinský neobřezanec ten jako který z nich, nebo zhaněl vojska Boha živého."},{"i":7654,"b":8,"c":917,"r":917,"o":37,"t": "Řekl také David: Hospodin, kterýž vytrhl mne z moci lva a z moci nedvěda, onť mne vytrhne z ruky Filistinského tohoto. Tedy řekl Saul Davidovi: Jdi, a Hospodin budiž s tebou."},{"i":7655,"b":8,"c":917,"r":917,"o":38,"t": "I dal Saul obléci Davida v šaty své, a vstavil lebku ocelivou na hlavu jeho, a oblékl ho v pancíř."},{"i":7656,"b":8,"c":917,"r":917,"o":39,"t": "Připásal také David meč jeho na ty šaty jeho, a chtěl jíti, ale že tomu nezvykl, protož řekl David Saulovi: Nemohuť v tom jíti, nebo jsem nepřivykl. I složil to David s sebe."},{"i":7657,"b":8,"c":917,"r":917,"o":40,"t": "A vzav hůl svou do ruky své, vybral sobě pět kamenů hladkých z potoku, a vložil je do mošničky pastýřské, kterouž měl, totiž do pytlíku, a prak svůj v ruce nesl, a přiblížil se k Filistinskému."},{"i":7658,"b":8,"c":917,"r":917,"o":41,"t": "Bral se také i Filistinský, jda a přibližuje se k Davidovi, a muž ten, kterýž nesl braň jeho, šel před ním."},{"i":7659,"b":8,"c":917,"r":917,"o":42,"t": "A když pohleděl Filistinský a uzřel Davida, pohrdal jím, proto že byl mládenček, a ryšavý, a krásného vzezření."},{"i":7660,"b":8,"c":917,"r":917,"o":43,"t": "I řekl Filistinský Davidovi: Což jsem pes, že jdeš proti mně s holí? A zlořečil Filistinský Davidovi skrze bohy své."},{"i":7661,"b":8,"c":917,"r":917,"o":44,"t": "Řekl také Filistinský Davidovi: Poď ke mně, a dámť tělo tvé ptákům nebeským a šelmám zemským."},{"i":7662,"b":8,"c":917,"r":917,"o":45,"t": "Odpověděl David Filistinskému: Ty jdeš ke mně s mečem a s kopím a s pavézou, ale já k tobě jdu ve jménu Hospodina zástupů, Boha vojsk Izraelských, kterémuž jsi ty utrhal."},{"i":7663,"b":8,"c":917,"r":917,"o":46,"t": "Dnešního dne zavře tě Hospodin v ruku mou, a zabiji tě, a setnu hlavu tvou s tebe, a vydám těla vojska Filistinského dnes ptákům nebeským a šelmám zemským, a pozná všecka země, žeť jest Bůh v Izraeli."},{"i":7664,"b":8,"c":917,"r":917,"o":47,"t": "A zvíť všecko shromáždění toto, že ne mečem ani kopím vysvobozuje Hospodin; (nebo Hospodinův jest boj), protož vydáť vás v ruce naše."},{"i":7665,"b":8,"c":917,"r":917,"o":48,"t": "Stalo se pak, že když vstal ten Filistinský, a šel, přibližuje se proti Davidovi, pospíšil i David a běžel proti Filistinskému, aby se s ním potýkal."},{"i":7666,"b":8,"c":917,"r":917,"o":49,"t": "V tom David vztáh ruku svou k mošničce, vyňal z ní kámen, kterýmž hodil z praku, a udeřil Filistinského v čelo jeho tak, že kámen uvázl v čele jeho. I padl tváří svou na zem."},{"i":7667,"b":8,"c":917,"r":917,"o":50,"t": "A tak přemohl David Filistinského prakem a kamenem, a udeřiv Filistinského, zabil jej, ačkoli David žádného meče v ruce neměl."},{"i":7668,"b":8,"c":917,"r":917,"o":51,"t": "A přiběh David, stál nad Filistinským. Potom pochytiv meč jeho, dobyl ho z pošvy a zabil jej, a sťal jím hlavu jeho. To vidouce Filistinští, že umřel nejsilnější jejich, utíkali."},{"i":7669,"b":8,"c":917,"r":917,"o":52,"t": "A protož vstavše muži Izraelští a Judští, zkřikli a honili Filistinské, až kde se vchází do údolí, a až k branám Akaron. I padali, raněni jsouce, Filistinští po cestě k Saraim, až do Gát a až do Akaron."},{"i":7670,"b":8,"c":917,"r":917,"o":53,"t": "A navrátivše se synové Izraelští od honění Filistinských, vzebrali tábor jejich."},{"i":7671,"b":8,"c":917,"r":917,"o":54,"t": "Potom David vzav hlavu toho Filistinského, přinesl ji do Jeruzaléma, a odění jeho složil v stanu svém."},{"i":7672,"b":8,"c":917,"r":917,"o":55,"t": "Tehdáž pak, když viděl Saul Davida jdoucího proti tomu Filistinskému, řekl Abnerovi hejtmanu vojska: Abner, čí jest syn ten mládenček? Odpověděl Abner: Jako jest živa duše tvá, králi, že nevím."},{"i":7673,"b":8,"c":917,"r":917,"o":56,"t": "Ale král řekl: Zeptej ty se, čí jest syn mládenec ten."},{"i":7674,"b":8,"c":917,"r":917,"o":57,"t": "Když se pak vracoval David od zabití Filistinského toho, pojav ho Abner, přivedl jej před Saule, an drží hlavu Filistinského v ruce své."},{"i":7675,"b":8,"c":917,"r":917,"o":58,"t": "I řekl jemu Saul: Čí jsi syn, mládenče? Odpověděl David: Syn služebníka tvého Izai Betlémského."},{"i":7676,"b":8,"c":918,"r":918,"o":1,"t": "I stalo se, že když přestal mluviti k Saulovi, duše Jonatova spojila se s duší Davidovou, tak že ho zamiloval Jonata jako sebe samého."},{"i":7677,"b":8,"c":918,"r":918,"o":2,"t": "A tak Saul vzal jej k sobě toho dne, a nedopustil mu navrátiti se do domu otce jeho."},{"i":7678,"b":8,"c":918,"r":918,"o":3,"t": "I učinil Jonata s Davidem smlouvu, proto že ho miloval jako duši svou."},{"i":7679,"b":8,"c":918,"r":918,"o":4,"t": "A složiv Jonata s sebe plášť, kterýmž byl odín, dal jej Davidovi, i roucho své, až do meče svého, a až do lučiště svého, i do pasu svého."},{"i":7680,"b":8,"c":918,"r":918,"o":5,"t": "Vycházel pak David, k čemuž ho koli posílal Saul, opatrně sobě počínaje. I ustanovil ho Saul nad vojáky, a líbil se všemu lidu, též i služebníkům Saulovým."},{"i":7681,"b":8,"c":918,"r":918,"o":6,"t": "Stalo se pak, když se oni domů brali, a David též se navracoval od zabití Filistinského, že vyšly ženy z každého města Izraelského, zpívajíce a plésajíce, vstříc Saulovi králi s bubny, s veselím a s husličkami."},{"i":7682,"b":8,"c":918,"r":918,"o":7,"t": "A prozpěvovaly jedny po druhých ženy ty, hrajíce, a řekly: Porazilť jest Saul svůj tisíc, ale David svých deset tisíců."},{"i":7683,"b":8,"c":918,"r":918,"o":8,"t": "I rozhněval se Saul náramně, nebo nelíbila se mu ta řeč. Pročež řekl: Dali Davidovi deset tisíc, a mně dali toliko tisíc. Co mu ještě přes to přivlastní, leč království?"},{"i":7684,"b":8,"c":918,"r":918,"o":9,"t": "Protož Saul zlobivě hleděl na Davida od toho dne i vždycky."},{"i":7685,"b":8,"c":918,"r":918,"o":10,"t": "Stalo se pak druhého dne, že duch Boží zlý napadl Saule, a prorokoval u prostřed domu svého, a David hral rukou svou jako i jindy vždycky. Saul pak měl kopí v ruce své."},{"i":7686,"b":8,"c":918,"r":918,"o":11,"t": "I vyhodil Saul kopí,řka: Prohodím Davida až do stěny. Ale David uhnul se jemu po dvakrát."},{"i":7687,"b":8,"c":918,"r":918,"o":12,"t": "A bál se Saul Davida, proto že Hospodin byl s ním, a od Saule odstoupil."},{"i":7688,"b":8,"c":918,"r":918,"o":13,"t": "Protož vybyl ho Saul od sebe, a učinil jej sobě hejtmanem nad tisíci; kterýžto vycházel i vcházel před lidem."},{"i":7689,"b":8,"c":918,"r":918,"o":14,"t": "David pak ve všech cestách svých opatrně sobě počínal, nebo Hospodin byl s ním."},{"i":7690,"b":8,"c":918,"r":918,"o":15,"t": "A když to viděl Saul, že sobě velmi opatrně počíná, bál se ho."},{"i":7691,"b":8,"c":918,"r":918,"o":16,"t": "Ale všecken Izrael i Juda miloval Davida, nebo vycházel i vcházel před nimi."},{"i":7692,"b":8,"c":918,"r":918,"o":17,"t": "Tedy řekl Saul Davidovi: Aj, dceru svou starší Merob dámť za manželku, toliko mi buď muž silný, a veď boje Hospodinovy. (Saul pak myslil: Nechť neschází od mé ruky, ale od ruky Filistinských.)"},{"i":7693,"b":8,"c":918,"r":918,"o":18,"t": "I řekl David Saulovi: Kdo jsem já, a jakýž jest rod můj a čeled otce mého v Izraeli, abych byl zetěm královým?"},{"i":7694,"b":8,"c":918,"r":918,"o":19,"t": "I stalo se, že když již Merob dcera Saulova měla dána býti Davidovi, dána jest Adrielovi Molatitskému za manželku."},{"i":7695,"b":8,"c":918,"r":918,"o":20,"t": "Milovala pak Míkol dcera Saulova Davida; což když oznámili Saulovi, líbilo se to jemu."},{"i":7696,"b":8,"c":918,"r":918,"o":21,"t": "(Nebo řekl Saul: Dámť mu ji, aby mu byla osídlem, a aby proti němu byla ruka Filistinských.) A tak řekl Saul Davidovi: Po této druhé budeš mi již zetěm."},{"i":7697,"b":8,"c":918,"r":918,"o":22,"t": "I rozkázal Saul služebníkům svým: Mluvte k Davidovi tajně, řkouce: Aj, libuje tě sobě král, a všickni služebníci jeho laskavi jsou na tebe; nyní tedy budiž zetěm královým."},{"i":7698,"b":8,"c":918,"r":918,"o":23,"t": "A když mluvili služebníci Saulovi v uši Davidovy slova ta, odpověděl David: Zdaliž se vám malá věc zdá, býti zetěm královým? A já jsem člověk chudý a opovržený."},{"i":7699,"b":8,"c":918,"r":918,"o":24,"t": "Tedy služebníci Saulovi oznámili jemu, řkouce: Taková slova mluvil David."}]