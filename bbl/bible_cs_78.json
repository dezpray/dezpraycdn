[{"i":7800,"b":8,"c":922,"r":922,"o":13,"t": "I dí k němu Saul: Proč jste se spikli proti mně, ty a syn Izai, když jsi jemu dal chléb a meč, a radils se s Bohem o něj, aby povstal proti mně k strojení mi záloh, jakož se to již děje?"},{"i":7801,"b":8,"c":922,"r":922,"o":14,"t": "Odpovídaje Achimelech králi, řekl: A kdo jest tak věrný ze všech služebníků tvých jako David, kterýž i zetěm královým jest, kterýž kráčí v poslušenství tvém, a vzácný jest v domě tvém?"},{"i":7802,"b":8,"c":922,"r":922,"o":15,"t": "Zdaliž jsem se nyní počal tázati Boha o něj? Odstup to ode mne. Nesčítejž král takové věci na služebníka svého, ani na koho z čeledi otce mého, neboť neví služebník tvůj o ničemž o tom ani nejmenší věci."},{"i":7803,"b":8,"c":922,"r":922,"o":16,"t": "Ale král řekl: Smrtí umřeš Achimelechu, ty i všecken dům otce tvého."},{"i":7804,"b":8,"c":922,"r":922,"o":17,"t": "I řekl král drabantům, kteříž stáli před ním: Obraťte se a zbíte kněží Hospodinovy, nebo i jejich ruka jest s Davidem; přes to vědouce, že utíká, nedali mi znáti. Služebníci však královští nechtěli vztáhnouti rukou svých, ani se obořiti na kněží Hospodinovy."},{"i":7805,"b":8,"c":922,"r":922,"o":18,"t": "A protož řekl král Doegovi: Obrať ty se, a pobí ty kněží. Takž Doeg Idumejský obrátiv se, obořil se na kněží, a zbil toho dne osmdesáte a pět mužů, kteříž nosili efod lněný."},{"i":7806,"b":8,"c":922,"r":922,"o":19,"t": "Nobe také město kněžské vyhubil ostrostí meče, od muže až do ženy, od malého až do požívajícího prsí, voly i osly, i dobytky pobil ostrostí meče."},{"i":7807,"b":8,"c":922,"r":922,"o":20,"t": "Jediný toliko syn Achimelechův, syna Achitobova, jehož jméno bylo Abiatar, ušel a utekl k Davidovi."},{"i":7808,"b":8,"c":922,"r":922,"o":21,"t": "Tedy oznámil Abiatar Davidovi, že Saul zmordoval kněží Hospodinovy."},{"i":7809,"b":8,"c":922,"r":922,"o":22,"t": "I řekl David Abiatarovi: Vědělť jsem toho dne, když tam byl Doeg Idumejský, že jistotně oznámí Saulovi; jáť jsem přičinu dal k zhubení všech duší domu otce tvého."},{"i":7810,"b":8,"c":922,"r":922,"o":23,"t": "Zůstaň u mne, neboj se; nebo kdož hledati bude bezživotí mého, hledati bude bezživotí tvého, ale ochráněn budeš u mne."},{"i":7811,"b":8,"c":923,"r":923,"o":1,"t": "Tedy oznámili Davidovi, řkouce: Aj, Filistinští dobývají Cejly a loupí dvory."},{"i":7812,"b":8,"c":923,"r":923,"o":2,"t": "Protož tázal se David Hospodina, řka: Mám-li jíti a udeřiti na ty Filistinské? I odpověděl Hospodin Davidovi: Jdi a porazíš Filistinské, i Cejlu vysvobodíš."},{"i":7813,"b":8,"c":923,"r":923,"o":3,"t": "Muži pak Davidovi řekli jemu: Aj, my zde v Judstvu bojíme se, čím více, když půjdeme k Cejle proti vojskům Filistinských."},{"i":7814,"b":8,"c":923,"r":923,"o":4,"t": "A tak opět David tázal se Hospodina. Jemuž odpověděl Hospodin a řekl: Vstana, vytáhni k Cejle, neboť dám Filistinské v ruce tvé."},{"i":7815,"b":8,"c":923,"r":923,"o":5,"t": "I táhl David a muži jeho k Cejle, a bojoval s Filistinskými, a zajal dobytky jejich. I porazil je ranou velikou, a tak vysvobodil David obyvatele Cejly."},{"i":7816,"b":8,"c":923,"r":923,"o":6,"t": "Stalo se pak, že když utíkal Abiatar syn Achimelechův k Davidovi do Cejly, dostal se efod v ruce jeho."},{"i":7817,"b":8,"c":923,"r":923,"o":7,"t": "Potom oznámeno bylo Saulovi, že přitáhl David do Cejly. I řekl Saul: Dalť ho Bůh v ruku mou, nebo zavřel se, všed do města hrazeného a zavřitého."},{"i":7818,"b":8,"c":923,"r":923,"o":8,"t": "I svolal Saul všecken lid k boji, aby táhl k Cejle, a oblehl Davida i muže jeho."},{"i":7819,"b":8,"c":923,"r":923,"o":9,"t": "A zvěděv David, že Saul tajně ukládá o něm zle, řekl Abiatarovi knězi: Vezmi na se efod."},{"i":7820,"b":8,"c":923,"r":923,"o":10,"t": "I řekl David: Hospodine, Bože Izraelský, za jistou věc slyšel služebník tvůj, že strojí Saul přitáhnouti k Cejle, aby zkazil město pro mne."},{"i":7821,"b":8,"c":923,"r":923,"o":11,"t": "Vydali-li by mne muži Cejly v ruce jeho? A přitáhl-li by Saul, jakž slyšel služebník tvůj? Hospodine, Bože Izraelský, oznam, prosím, služebníku svému. Odpověděl Hospodin: Přitáhl by."},{"i":7822,"b":8,"c":923,"r":923,"o":12,"t": "Řekl ještě David: Vydali-li by mne obyvatelé Cejly i muže mé v ruce Saulovy? Odpověděl Hospodin: Vydali by."},{"i":7823,"b":8,"c":923,"r":923,"o":13,"t": "Vstav tedy David a muži jeho, téměř šest set mužů, vytáhli z Cejly a šli ustavičně, kamž jíti mohli. Saulovi pak povědíno, že ušel David z Cejly; i nechal tažení."},{"i":7824,"b":8,"c":923,"r":923,"o":14,"t": "Byl pak David na poušti v místech bezpečných, a bydlil na hoře, na poušti Zif. A ačkoli hledal ho Saul po všecky ty dny, však nevydal ho Bůh v ruku jeho."},{"i":7825,"b":8,"c":923,"r":923,"o":15,"t": "Vida tedy David, že Saul vytáhl hledati bezživotí jeho, byl na poušti Zif v lese."},{"i":7826,"b":8,"c":923,"r":923,"o":16,"t": "Vstav pak Jonata syn Saulův, přišel k Davidovi do lesa, a posilnil ruky jeho v Bohu."},{"i":7827,"b":8,"c":923,"r":923,"o":17,"t": "A řekl jemu: Neboj se, neboť nenalezne tebe ruka Saule otce mého, ale ty kralovati budeš nad Izraelem, a já budu druhý po tobě. Však i Saul otec můj zná to."},{"i":7828,"b":8,"c":923,"r":923,"o":18,"t": "I učinili smlouvu oba před Hospodinem; a David zůstal v lese, Jonata pak navrátil se do domu svého."},{"i":7829,"b":8,"c":923,"r":923,"o":19,"t": "Tedy přišli Zifejští k Saulovi do Gabaa, řkouce: Zdaliž David nepokrývá se u nás v horách, v lese, na pahrbku Hachile, kterýž jest na pravé straně pouště."},{"i":7830,"b":8,"c":923,"r":923,"o":20,"t": "Protož nyní podlé vší žádosti duše své, ó králi, přitáhni stěží, my se pak přičiníme, abychom jej vydali v ruce královy."},{"i":7831,"b":8,"c":923,"r":923,"o":21,"t": "I řekl Saul: Požehnaní vy od Hospodina, že mne litujete."},{"i":7832,"b":8,"c":923,"r":923,"o":22,"t": "Jdětež medle, ujisťte se tím ještě lépe, přezvězte a shlédněte místo jeho, kam se obrátí, kdo ho tam viděl; nebo mi praveno, že divných chytrostí užívá."},{"i":7833,"b":8,"c":923,"r":923,"o":23,"t": "Vyšpehujtež tedy a vyzvězte všecky skrejše, v nichž se kryje, a navraťte se ke mně s věcí jistou, i potáhnu s vámi, a jestliže v zemi jest, hledati ho budu ve všech tisících Judských."},{"i":7834,"b":8,"c":923,"r":923,"o":24,"t": "Kteřížto vstavše, navrátili se do Zif před Saulem; David pak a muži jeho byli na poušti Maon, na rovinách po pravé straně pouště."},{"i":7835,"b":8,"c":923,"r":923,"o":25,"t": "Nebo jakž vytáhl Saul s lidem svým hledati ho, oznámeno bylo to Davidovi, kterýž sstoupil s skály a bydlil na poušti Maon. O čemž Saul uslyšav, honil Davida po poušti Maon."},{"i":7836,"b":8,"c":923,"r":923,"o":26,"t": "A tak Saul táhl s jedné strany hory, David pak a muži jeho po druhé straně hory. A pospíšil David, aby mohl utéci od tváři Saulovy; nebo Saul s lidem svým obkličovali Davida i muže jeho, aby je zjímali."},{"i":7837,"b":8,"c":923,"r":923,"o":27,"t": "V tom přišel posel k Saulovi, řka: Pospěš a přiď, nebo Filistinští vtrhli do země."},{"i":7838,"b":8,"c":923,"r":923,"o":28,"t": "A protož navrátil se Saul od honění Davida, táhl proti Filistinským. Pročež nazvali to místo: Skála rozdělující."},{"i":7839,"b":8,"c":924,"r":924,"o":1,"t": "Odšed pak David odtud, bydlil v místech bezpečných Engadi."},{"i":7840,"b":8,"c":924,"r":924,"o":2,"t": "I stalo se, že když se navrátil Saul od honění Filistinských, oznámili jemu, řkouce: Hle, David jest na poušti Engadi."},{"i":7841,"b":8,"c":924,"r":924,"o":3,"t": "Tedy vzav Saul tři tisíce mužů vybraných ze všeho Izraele, odšel hledati Davida a mužů jeho na skalách kamsíků."},{"i":7842,"b":8,"c":924,"r":924,"o":4,"t": "I přišel k stájím ovcí blízko cesty, kdež byla jeskyně, do níž všel Saul na potřebu; David pak a muži jeho seděli po stranách v té jeskyni."},{"i":7843,"b":8,"c":924,"r":924,"o":5,"t": "Protož řekli muži Davidovi jemu: Aj, tento jest den, o němž tobě mluvil Hospodin, řka: Aj, já dám nepřítele tvého v ruku tvou, abys mu učinil, jakť se koli líbiti bude. Tedy vstav David, uřezal tiše kus pláště Saulova."},{"i":7844,"b":8,"c":924,"r":924,"o":6,"t": "Potom pak padlo to těžce na srdce Davidovi, že uřezal křídlo pláště Saulova."},{"i":7845,"b":8,"c":924,"r":924,"o":7,"t": "Pročež řekl mužům svým: Uchovejž mne Hospodin, abych to učiniti měl pánu mému, pomazanému Hospodinovu, abych vztáhnouti měl ruku svou na něj, poněvadž jest pomazaný Hospodinův."},{"i":7846,"b":8,"c":924,"r":924,"o":8,"t": "A tak zabránil David mužům svým těmi slovy, a nedal jim povstati proti Saulovi. Saul také vyšed z té jeskyně, bral se cestou svou."},{"i":7847,"b":8,"c":924,"r":924,"o":9,"t": "Potom vstal i David, a vyšed z jeskyně, volal za Saulem, řka: Pane můj králi! I ohlédl se Saul zpět, David pak sehnuv se tváří k zemi, poklonil se jemu."},{"i":7848,"b":8,"c":924,"r":924,"o":10,"t": "A řekl David Saulovi: I proč posloucháš řečí lidských, kteříž praví: Hle, David hledá tvého zlého."},{"i":7849,"b":8,"c":924,"r":924,"o":11,"t": "Aj, dnešního dne viděti mohly oči tvé, že tě byl vydal Hospodin dnes v ruku mou v jeskyni. A byloť mi řečeno, abych tě zabil, ale šanoval jsem tě; nebo řekl jsem: Nevztáhnuť ruky své na pána svého, poněvadž jest pomazaný Hospodinův."},{"i":7850,"b":8,"c":924,"r":924,"o":12,"t": "Nýbrž, otče můj, pohleď a viz kus pláště svého v ruce mé, a žeť jsem nechtěl, odřezuje křídlo pláště tvého, zabiti tebe. Poznejž tedy a viz, žeť není v úmysle mém nic zlého, ani jaké převrácenosti, a žeť jsem nezhřešil proti tobě; ty pak číháš na duši mou, abys mi ji odjal."},{"i":7851,"b":8,"c":924,"r":924,"o":13,"t": "Sudiž Hospodin mezi mnou a mezi tebou, a pomstiž mne Hospodin nad tebou, ale ruka má nebude proti tobě."},{"i":7852,"b":8,"c":924,"r":924,"o":14,"t": "Jakož vzní ono přísloví starých: Od bezbožných vychází bezbožnost; protož nebudeť ruka má proti tobě."},{"i":7853,"b":8,"c":924,"r":924,"o":15,"t": "Na koho to jen vytáhl král Izraelský? Koho to honíš? Psa mrtvého, blechu jednu."},{"i":7854,"b":8,"c":924,"r":924,"o":16,"t": "Ale budeť Hospodin soudce; on nechť rozsoudí mezi mnou a tebou, a nechť pohledí a vyvede při mou, a vysvobodí mne z ruky tvé."},{"i":7855,"b":8,"c":924,"r":924,"o":17,"t": "Když pak přestal David mluviti slov těch Saulovi, odpověděl Saul: Není-liž to hlas tvůj, synu můj Davide? A pozdvih Saul hlasu svého, plakal."},{"i":7856,"b":8,"c":924,"r":924,"o":18,"t": "A řekl Davidovi: Spravedlivější jsi nežli já; nebo ty jsi mi odplatil se dobrým, já pak zlým tobě jsem se odplatil."},{"i":7857,"b":8,"c":924,"r":924,"o":19,"t": "Ty zajisté ukázal jsi dnes, že mi činíš dobře; nebo ačkoli mne byl Hospodin zavřel v ruce tvé, však jsi mne nezabil."},{"i":7858,"b":8,"c":924,"r":924,"o":20,"t": "Zdali kdo nalezna nepřítele svého, propustí ho po cestě dobré? Ale Hospodin odplatiž tobě dobrým za to, co jsi mi dnešního dne učinil."},{"i":7859,"b":8,"c":924,"r":924,"o":21,"t": "Protož nyní, (vím, že jistotně kralovati budeš, a že stálé bude v ruce tvé království Izraelské),"},{"i":7860,"b":8,"c":924,"r":924,"o":22,"t": "Nyní, pravím, přisáhni mi skrze Hospodina, že nevypléníš semene mého po mně, a nevyhladíš jména mého z domu otce mého. [ (I Samuel 24:23) A tak přisáhl David Saulovi. I odšel Saul do domu svého, David pak a muži jeho vstoupili na bezpečné místo. ]"},{"i":7861,"b":8,"c":924,"r":924,"o":23,"t": null},{"i":7862,"b":8,"c":925,"r":925,"o":1,"t": "Mezi tím umřel Samuel. A shromáždil se všecken Izrael, i plakali ho, a pochovali jej v domě jeho v Ráma. Ale David vstav, šel na poušť Fáran."},{"i":7863,"b":8,"c":925,"r":925,"o":2,"t": "Člověk pak nějaký byl v Maon, kterýž statek svůj měl na Karmeli. A byl člověk ten možný velmi, nebo měl tři tisíce ovec a tisíc koz, a tehdáž rovně střihl ovce své na Karmeli."},{"i":7864,"b":8,"c":925,"r":925,"o":3,"t": "Muže pak toho jméno Nábal, a jméno ženy jeho Abigail. A byla žena ta opatrná a krásné tváři, ale muž její byl tvrdý a zlých povah, a byl z rodu Kálefova."},{"i":7865,"b":8,"c":925,"r":925,"o":4,"t": "Protož uslyšav David na poušti, že by Nábal střihl ovce své,"},{"i":7866,"b":8,"c":925,"r":925,"o":5,"t": "Poslal deset služebníků, a řekl David těm služebníkům: Vstupte na Karmel, a jděte k Nábalovi, a pozdravte ho slovem mým přátelsky."},{"i":7867,"b":8,"c":925,"r":925,"o":6,"t": "A rcete jemu takto: Zdráv buď, a pokoj tobě, pokoj domu tvému, i všemu, což máš, pokoj."},{"i":7868,"b":8,"c":925,"r":925,"o":7,"t": "Slyšel jsem, že máš střižce, a pastýři tvoji bývali s námi; neučinili jsme jim žádné křivdy, aniž jim co zhynulo po všecky dny, v nichž byli na Karmeli."},{"i":7869,"b":8,"c":925,"r":925,"o":8,"t": "Ptej se služebníků svých, a povědí tobě. Nyní tedy nechť naleznou mládenci milost před očima tvýma, nebo v den veselý přišli jsme; dej, prosím, což máš před rukama, služebníkům svým a synu svému Davidovi."},{"i":7870,"b":8,"c":925,"r":925,"o":9,"t": "Přišedše tedy mládenci ti Davidovi, mluvili Nábalovi podlé všech slov těchto jménem Davidovým, a umlkli."},{"i":7871,"b":8,"c":925,"r":925,"o":10,"t": "Odpověděl pak Nábal služebníkům Davidovým a řekl: Kdo jest David? A kdo syn Izai? Mnohotě nyní služebníků, kteříž se odtrhují jeden každý od pána svého."},{"i":7872,"b":8,"c":925,"r":925,"o":11,"t": "Ano, vezmu já chléb svůj, a vodu svou a pokrmy své, kteréž jsem připravil střižcům svým, a dám je těm lidem, kterýchž neznám, ani vím, odkud jsou?"},{"i":7873,"b":8,"c":925,"r":925,"o":12,"t": "A obrátivše se služebníci Davidovi na cestu svou, navrátili se, a přišedše, oznámili jemu všecka slova ta."},{"i":7874,"b":8,"c":925,"r":925,"o":13,"t": "I řekl David mužům svým: Připaš každý meč svůj. Kteříž když připásali jeden každý meč svůj, připásal také David meč svůj, a šlo za Davidem okolo čtyř set mužů, dvě stě pak pozůstalo u břemen."},{"i":7875,"b":8,"c":925,"r":925,"o":14,"t": "A v tom Abigail, ženě Nábalově, oznámil mládenec jeden z služebníků, řka: Aj, poslal David posly s pouště, aby pozdravili pána našeho, ale on je ukřikal;"},{"i":7876,"b":8,"c":925,"r":925,"o":15,"t": "Ješto muži ti prospěšní nám byli velice, ani nám neučinili křivdy, aniž nám co zhynulo, když jsme bývali s nimi na poli."},{"i":7877,"b":8,"c":925,"r":925,"o":16,"t": "Místo zdi byli nám v noci i ve dne po všecky dny, dokudž jsme s nimi byli, pasouce stáda."},{"i":7878,"b":8,"c":925,"r":925,"o":17,"t": "Protož nyní pomysl a viz, co bys měla činiti, neboť již zlé věci hotové jsou na pána našeho i na všecken dům jeho; on pak jest tak zlobivý, že s ním nelze ani mluviti."},{"i":7879,"b":8,"c":925,"r":925,"o":18,"t": "Tedy pospíšila Abigail, a vzala dvě stě chlebů, a dvě kožené láhvice vína, a pět ovcí připravených, a pět měr pražmy, a sto sušených hroznů, a dvě stě hrud fíků sušených, a vložila to na osly."},{"i":7880,"b":8,"c":925,"r":925,"o":19,"t": "I řekla služebníkům svým: Jdětež napřed, a já za vámi půjdu. Ale muži svému Nábalovi neoznámila."},{"i":7881,"b":8,"c":925,"r":925,"o":20,"t": "I stalo se, že vsedši na osla, sjížděla po stráni s hory, a aj, David a muži jeho sstupovali proti ní, a potkala se s nimi."},{"i":7882,"b":8,"c":925,"r":925,"o":21,"t": "(David pak byl řekl: Jistě nadarmo jsem ostříhal všeho, což on měl na poušti, tak že nic nezahynulo ze všeho, což má; nebo mi se odplatil zlým za dobré."},{"i":7883,"b":8,"c":925,"r":925,"o":22,"t": "Toto učiň Bůh nepřátelům Davidovým a toto přidej, jestliže zanechám do jitra ze všeho, což má, až do toho, kterýž močí na stěnu.)"},{"i":7884,"b":8,"c":925,"r":925,"o":23,"t": "Tedy uzřevši Abigail Davida, rychle ssedla s osla, a padla před Davidem na tvář svou, a poklonila se až k zemi."},{"i":7885,"b":8,"c":925,"r":925,"o":24,"t": "A padši k nohám jeho, řekla: Na mně, pane můj, ta nepravost. Protož nechť mluví, prosím, služebnice tvá v uši tvé, a vyslyš slova děvky své."},{"i":7886,"b":8,"c":925,"r":925,"o":25,"t": "Nechť se neobrací, prosím, pán můj myslí svou za mužem tím bezbožným Nábalem; nebo jakéž jest jméno jeho, takovýž jest. Nábal jméno jeho jest, a bláznovství jest při něm. Já pak služebnice tvá neviděla jsem služebníků pána mého, kteréž jsi byl poslal."},{"i":7887,"b":8,"c":925,"r":925,"o":26,"t": "Protož nyní, pane můj, živť jest Hospodin, a živať jest duše tvá, že tě tobě zbránil Hospodin vylíti krve, a abys nemstil sám sebe. A protož nyní buďtež jako Nábal nepřátelé tvoji, a ti, kteříž hledají zlého pánu mému."},{"i":7888,"b":8,"c":925,"r":925,"o":27,"t": "Teď pak dar tento, kterýž přinesla děvka tvá pánu svému, nechť jest dán služebníkům, kteříž chodí za pánem mým."},{"i":7889,"b":8,"c":925,"r":925,"o":28,"t": "Odpusť, prosím, provinění děvce své, neboť jistě vzdělá Hospodin pánu mému dům stálý, poněvadž boje Hospodinovy pán můj vede, a nic zlého se nenalézá při tobě až posavad."},{"i":7890,"b":8,"c":925,"r":925,"o":29,"t": "A byť i povstal člověk, aby tě stihal a hledal bezhrdlí tvého, budeť však duše pána mého svázána v svazku živých u Hospodina Boha tvého, duši pak nepřátel tvých jako z praku pryč zahodí."},{"i":7891,"b":8,"c":925,"r":925,"o":30,"t": "A když učiní Hospodin pánu mému dobře podlé toho všeho, jakž zaslíbil tobě, a přikážeť, abys byl vůdcím nad Izraelem:"},{"i":7892,"b":8,"c":925,"r":925,"o":31,"t": "Tedy nebude to k zviklání ani k urážce srdce pánu mému, jako když by vylil krev bez příčiny, aneb když by se mstil pán můj. Když tedy učiní dobře Hospodin pánu mému, rozpoměň se na děvku svou."},{"i":7893,"b":8,"c":925,"r":925,"o":32,"t": "I řekl David k Abigail: Požehnaný Hospodin Bůh Izraelský, že tě poslal dne tohoto mně v cestu;"},{"i":7894,"b":8,"c":925,"r":925,"o":33,"t": "A požehnaná řeč tvá, i ty požehnaná, že jsi zdržela mne dnes, abych nevylil krve a nemstil sám sebe."},{"i":7895,"b":8,"c":925,"r":925,"o":34,"t": "A jistě, jako živ jest Hospodin Bůh Izraelský, kterýž mi zbránil, ať bych zle nečinil, že kdybys nebyla pospíšila a nevyšla mi v cestu, nebyl by zůstal Nábalovi do jitra ani močící na stěnu."},{"i":7896,"b":8,"c":925,"r":925,"o":35,"t": "I přijal David z ruky její, což byla přinesla jemu, a řekl jí: Jdiž v pokoji do domu svého. Pohleď, uslyšel jsem prosbu tvou, a vážil jsem sobě osoby tvé."},{"i":7897,"b":8,"c":925,"r":925,"o":36,"t": "A tak navrátila se Abigail k Nábalovi, an měl hody v domě svém jako hody královské; a srdce Nábalovo rozveselilo se bylo v něm, a byl opilý velmi. Pročež ona neoznámila jemu nejmenšího slova až do jitra."},{"i":7898,"b":8,"c":925,"r":925,"o":37,"t": "Nazejtří pak, když z vína vystřízlivěl Nábal, tedy oznámila jemu žena jeho ty věci. I zmrtvělo v něm srdce jeho, a učiněn jest jako kámen."},{"i":7899,"b":8,"c":925,"r":925,"o":38,"t": "A když pominulo takměř deset dní, porazil Hospodin Nábale,i umřel."}]