[{"i":29000,"b":47,"c":4912,"r":4912,"o":18,"t": "POI vennero a lui de’ Sadducei, i quali dicono che non vi è risurrezione; e lo domandarono, dicendo:"},{"i":29001,"b":47,"c":4912,"r":4912,"o":19,"t": "Maestro, Mosè ci ha scritto, che se il fratello di alcuno muore, e lascia moglie senza figliuoli, il suo fratello prenda la sua moglie, e susciti progenie al suo fratello."},{"i":29002,"b":47,"c":4912,"r":4912,"o":20,"t": "Vi erano sette fratelli; e il primo prese moglie; e, morendo, non lasciò progenie."},{"i":29003,"b":47,"c":4912,"r":4912,"o":21,"t": "E il secondo la prese, e morì; ed esso ancora non lasciò progenie; simigliantemente ancora il terzo."},{"i":29004,"b":47,"c":4912,"r":4912,"o":22,"t": "E tutti e sette la presero, e non lasciarono progenie; ultimamente, dopo tutti, morì anche la donna."},{"i":29005,"b":47,"c":4912,"r":4912,"o":23,"t": "Nella risurrezione adunque, quando saranno risuscitati, di chi di loro sarà ella moglie? poichè tutti e sette l’hanno avuta per moglie."},{"i":29006,"b":47,"c":4912,"r":4912,"o":24,"t": "Ma Gesù, rispondendo, disse loro: Non errate voi per ciò che ignorate le scritture, e la potenza di Dio?"},{"i":29007,"b":47,"c":4912,"r":4912,"o":25,"t": "Perciocchè, quando gli uomini saranno risuscitati da’ morti, non prenderanno, nè daranno mogli; ma saranno come gli angeli che son ne’ cieli."},{"i":29008,"b":47,"c":4912,"r":4912,"o":26,"t": "Ora, quant’è a’ morti, che essi risuscitino, non avete voi letto nel libro di Mosè, come Iddio gli parlò nel pruno, dicendo: Io son l’Iddio d’Abrahamo, l’Iddio d’Isacco, e l’Iddio di Giacobbe?"},{"i":29009,"b":47,"c":4912,"r":4912,"o":27,"t": "Iddio non è Dio de’ morti, ma Dio de’ viventi. Voi adunque errate grandemente"},{"i":29010,"b":47,"c":4912,"r":4912,"o":28,"t": "ALLORA uno degli Scribi, avendoli uditi disputare, e riconoscendo ch’egli avea loro ben risposto, si accostò e lo domandò: Quale è il primo comandamento di tutti?"},{"i":29011,"b":47,"c":4912,"r":4912,"o":29,"t": "E Gesù gli rispose: Il primo di tutti i comandamenti è: Ascolta Israele: Il Signore Iddio nostro è l’unico Signore;"},{"i":29012,"b":47,"c":4912,"r":4912,"o":30,"t": "e: Ama il Signore Iddio tuo con tutto il tuo cuore, e con tutta l’anima tua, e con tutta la mente tua, e con tutta la tua forza. Quest’è il primo comandamento. E il secondo, simile, è questo:"},{"i":29013,"b":47,"c":4912,"r":4912,"o":31,"t": "Ama il tuo prossimo come te stesso. Non vi è altro comandamento maggior di questi."},{"i":29014,"b":47,"c":4912,"r":4912,"o":32,"t": "E lo Scriba gli disse: Maestro, bene hai detto secondo verità, che vi è un solo Iddio, e che fuor di lui non ve ne è alcun altro;"},{"i":29015,"b":47,"c":4912,"r":4912,"o":33,"t": "e che amarlo con tutto il cuore, e con tutta la mente, e con tutta l’anima, e con tutta la forza; ed amare il suo prossimo come sè stesso, è più che tutti gli olocausti, e sacrificii."},{"i":29016,"b":47,"c":4912,"r":4912,"o":34,"t": "E Gesù, vedendo che egli avea avvedutamente risposto, gli disse: Tu non sei lontano dal regno di Dio. E niuno ardiva più fargli alcuna domanda"},{"i":29017,"b":47,"c":4912,"r":4912,"o":35,"t": "E GESÙ, insegnando nel tempio, prese a dire: Come dicono gli Scribi, che il Cristo è Figliuol di Davide?"},{"i":29018,"b":47,"c":4912,"r":4912,"o":36,"t": "Poichè Davide stesso, per lo Spirito Santo, ha detto: Il Signore ha detto al mio Signore: Siedi alla mia destra, finchè io abbia posti i tuoi nemici per iscannello de’ tuoi piedi."},{"i":29019,"b":47,"c":4912,"r":4912,"o":37,"t": "Davide stesso adunque lo chiama Signore; come adunque è egli il suo figliuolo? E la maggior parte della moltitudine l’udiva volentieri."},{"i":29020,"b":47,"c":4912,"r":4912,"o":38,"t": "ED egli diceva loro nella sua dottrina: Guardatevi dagli Scribi, i quali amano di passeggiare in robe lunghe, e le salutazioni nelle piazze,"},{"i":29021,"b":47,"c":4912,"r":4912,"o":39,"t": "ed i primi seggi nelle raunanze, ed i primi luoghi ne’ conviti."},{"i":29022,"b":47,"c":4912,"r":4912,"o":40,"t": "I quali divorano le case delle vedove, e ciò, sotto specie di lunghe orazioni; essi ne riceveranno maggior condannazione"},{"i":29023,"b":47,"c":4912,"r":4912,"o":41,"t": "E GESÙ, postosi a sedere di rincontro alla cassa delle offerte, riguardava come il popolo gettava denari nella cassa; e molti ricchi vi gettavano assai."},{"i":29024,"b":47,"c":4912,"r":4912,"o":42,"t": "Ed una povera vedova venne, e vi gettò due piccioli, che sono un quattrino."},{"i":29025,"b":47,"c":4912,"r":4912,"o":43,"t": "E Gesù, chiamati a sè i suoi discepoli, disse loro: Io vi dico in verità, che questa povera vedova ha gettato più di tutti quanti hanno gettato nella cassa delle offerte."},{"i":29026,"b":47,"c":4912,"r":4912,"o":44,"t": "Poichè tutti gli altri vi hanno gettato di ciò che soprabbonda loro; ma essa, della sua inopia, vi ha gettato tutto ciò ch’ella avea, tutta la sua sostanza"},{"i":29027,"b":47,"c":4913,"r":4913,"o":1,"t": "E COME egli usciva del tempio, uno de’ suoi discepoli gli disse: Maestro, vedi quali pietre, e quali edifici!"},{"i":29028,"b":47,"c":4913,"r":4913,"o":2,"t": "E Gesù, rispondendo, gli disse: Vedi tu questi grandi edifici? ei non sarà lasciata pietra sopra pietra, che non sia diroccata."},{"i":29029,"b":47,"c":4913,"r":4913,"o":3,"t": "Poi, sedendo egli sopra il monte degli Ulivi, di rincontro al tempio, Pietro, e Giacomo, e Giovanni, e Andrea lo domandarono in disparte, dicendo:"},{"i":29030,"b":47,"c":4913,"r":4913,"o":4,"t": "Dicci, quando avverranno queste cose? e qual sarà il segno del tempo, nel quale tutte queste cose avranno fine?"},{"i":29031,"b":47,"c":4913,"r":4913,"o":5,"t": "E Gesù, rispondendo loro, prese a dire: Guardate che nessun vi seduca."},{"i":29032,"b":47,"c":4913,"r":4913,"o":6,"t": "Perciocchè molti verranno sotto il mio nome, dicendo: Io son desso; e ne sedurranno molti."},{"i":29033,"b":47,"c":4913,"r":4913,"o":7,"t": "Ora, quando udirete guerre, e romori di guerre, non vi turbate; perciocchè conviene che queste cose avvengano; ma non sarà ancora la fine."},{"i":29034,"b":47,"c":4913,"r":4913,"o":8,"t": "Perciocchè una gente si leverà contro all’altra, ed un regno contro all’altro; e vi saranno tremoti in ogni luogo, e fami, e turbamenti."},{"i":29035,"b":47,"c":4913,"r":4913,"o":9,"t": "Queste cose saranno solo principii di dolori; or prendete guardia a voi stessi; perciocchè sarete messi in man de’ concistori, e sarete battuti nelle raunanze; e sarete fatti comparire davanti a’ rettori, ed ai re, per cagion mia, in testimonianza a loro."},{"i":29036,"b":47,"c":4913,"r":4913,"o":10,"t": "E conviene che prima l’evangelo sia predicato fra tutte le genti."},{"i":29037,"b":47,"c":4913,"r":4913,"o":11,"t": "Ora, quando vi meneranno, per mettervi nelle lor mani, non istate innanzi in sollecitudine di ciò che avrete a dire, e non lo premeditate; anzi, dite ciò che vi sarà dato in quello stante; perciocchè non siete voi que’ che parlate, anzi lo Spirito Santo."},{"i":29038,"b":47,"c":4913,"r":4913,"o":12,"t": "Ora il fratello darà il fratello alla morte, e il padre il figliuolo; e i figliuoli si leveranno contro a’ padri e le madri, e li faranno morire."},{"i":29039,"b":47,"c":4913,"r":4913,"o":13,"t": "E voi sarete odiati da tutti per lo mio nome; ma chi avrà sostenuto infino al fine sarà salvato"},{"i":29040,"b":47,"c":4913,"r":4913,"o":14,"t": "ORA, quando avrete, veduta l’abbominazion della desolazione, detta dal profeta Daniele, posta dove non si conviene chi legge pongavi mente, allora coloro che saranno nella Giudea fuggansene a’ monti."},{"i":29041,"b":47,"c":4913,"r":4913,"o":15,"t": "E chi sarà sopra il tetto della casa non iscenda in casa, e non vi entri, per toglier cosa alcuna di casa sua."},{"i":29042,"b":47,"c":4913,"r":4913,"o":16,"t": "E chi sarà per la campagna non torni addietro, per toglier la sua veste."},{"i":29043,"b":47,"c":4913,"r":4913,"o":17,"t": "Or guai alle gravide, ed a quelle che latteranno in que’ dì!"},{"i":29044,"b":47,"c":4913,"r":4913,"o":18,"t": "E pregate che la vostra fuga non sia di verno."},{"i":29045,"b":47,"c":4913,"r":4913,"o":19,"t": "Perciocchè in que’ giorni vi sarà afflizione tale, qual non fu giammai, dal principio della creazione delle cose che Iddio ha create, infino ad ora; ed anche giammai non sarà."},{"i":29046,"b":47,"c":4913,"r":4913,"o":20,"t": "E, se il Signore non avesse abbreviati que’ giorni, niuna carne scamperebbe; ma, per gli eletti, i quali egli ha eletti, il Signore ha abbreviati que’ giorni."},{"i":29047,"b":47,"c":4913,"r":4913,"o":21,"t": "Ed allora, se alcuno vi dice: Ecco qui il Cristo; ovvero: Eccolo là; nol crediate."},{"i":29048,"b":47,"c":4913,"r":4913,"o":22,"t": "Perciocchè falsi cristi, e falsi profeti sorgeranno, e faranno segni e miracoli, per sedurre, se fosse possibile, eziandio gli eletti."},{"i":29049,"b":47,"c":4913,"r":4913,"o":23,"t": "Ma voi, guardatevi; ecco, io vi ho predetta ogni cosa"},{"i":29050,"b":47,"c":4913,"r":4913,"o":24,"t": "MA in que’ giorni, dopo quell’afflizione, il sole scurerà, e la luna non darà il suo splendore."},{"i":29051,"b":47,"c":4913,"r":4913,"o":25,"t": "E le stelle del cielo caderanno, e le potenze che son ne’ cieli saranno scrollate."},{"i":29052,"b":47,"c":4913,"r":4913,"o":26,"t": "Ed allora gli uomini vedranno il Figliuol dell’uomo venir nelle nuvole, con gran potenza, e gloria."},{"i":29053,"b":47,"c":4913,"r":4913,"o":27,"t": "Ed egli allora manderà i suoi angeli, e raccoglierà i suoi eletti da’ quattro venti, dall’estremo termine della terra, infino all’estremo termine del cielo"},{"i":29054,"b":47,"c":4913,"r":4913,"o":28,"t": "Or imparate dal fico questa similitudine: Quando già i suoi rami son divenuti teneri, e le sue frondi germogliano, voi conoscete che la state è vicina."},{"i":29055,"b":47,"c":4913,"r":4913,"o":29,"t": "Così ancora voi, quando vedrete avvenir queste cose, sappiate ch’egli è vicino, in su la porta."},{"i":29056,"b":47,"c":4913,"r":4913,"o":30,"t": "Io vi dico in verità, che questa età non passerà, che prima tutte queste cose non sieno avvenute."},{"i":29057,"b":47,"c":4913,"r":4913,"o":31,"t": "Il cielo e la terra passeranno, ma le mie parole non passeranno."},{"i":29058,"b":47,"c":4913,"r":4913,"o":32,"t": "MA, quant’è a quel giorno, ed a quell’ora, niuno li sa, non pur gli angeli che son nel cielo, nè il Figliuolo, ma solo il Padre."},{"i":29059,"b":47,"c":4913,"r":4913,"o":33,"t": "Prendete guardia; vegliate, ed orate; perciocchè voi non sapete quando sarà quel tempo."},{"i":29060,"b":47,"c":4913,"r":4913,"o":34,"t": "Come se un uomo, andando in viaggio, lasciasse la sua casa, e desse sopra essa podestà a’ suoi servitori, ed a ciascuno l’opera sua, e comandasse al portinaio che vegliasse."},{"i":29061,"b":47,"c":4913,"r":4913,"o":35,"t": "Vegliate adunque, perciocchè voi non sapete quando il padron di casa verrà; la sera, o alla mezza notte, o al cantar del gallo, o la mattina."},{"i":29062,"b":47,"c":4913,"r":4913,"o":36,"t": "Che talora, venendo egli di subito improvviso, non vi trovi dormendo."},{"i":29063,"b":47,"c":4913,"r":4913,"o":37,"t": "Ora, ciò che dico a voi, lo dico a tutti: Vegliate"},{"i":29064,"b":47,"c":4914,"r":4914,"o":1,"t": "ORA, due giorni appresso, era la pasqua, e la festa degli azzimi; e i principali sacerdoti, e gli Scribi, cercavano il modo di pigliar Gesù con inganno, e di ucciderlo."},{"i":29065,"b":47,"c":4914,"r":4914,"o":2,"t": "Ma dicevano: Non lo facciam nella festa, che talora non vi sia qualche tumulto del popolo."},{"i":29066,"b":47,"c":4914,"r":4914,"o":3,"t": "OR essendo egli in Betania, in casa di Simone lebbroso, mentre era a tavola, venne una donna, avendo un alberello d’olio odorifero di nardo schietto, di gran prezzo; e, rotto l’alberello, glielo versò sopra il capo."},{"i":29067,"b":47,"c":4914,"r":4914,"o":4,"t": "Ed alcuni indegnarono tra sè stessi, e dissero: Perchè si è fatta questa perdita di quest’olio?"},{"i":29068,"b":47,"c":4914,"r":4914,"o":5,"t": "Poichè si sarebbe potuto venderlo più di trecento denari, e quelli darli a’ poveri. E fremevano contro a lei."},{"i":29069,"b":47,"c":4914,"r":4914,"o":6,"t": "Ma Gesù disse: Lasciatela; perchè le date voi noia? ella ha fatta una buona opera inverso me."},{"i":29070,"b":47,"c":4914,"r":4914,"o":7,"t": "Perciocchè, sempre avete i poveri con voi; e quando vorrete, potete far loro del bene; ma me non mi avete sempre."},{"i":29071,"b":47,"c":4914,"r":4914,"o":8,"t": "Ella ha fatto ciò che per lei si poteva; ella ha anticipato d’ungere il mio corpo, per una imbalsamatura."},{"i":29072,"b":47,"c":4914,"r":4914,"o":9,"t": "Io vi dico in verità, che per tutto il mondo, dovunque questo evangelo sarà predicato, sarà eziandio raccontato ciò che costei ha fatto, in memoria di lei."},{"i":29073,"b":47,"c":4914,"r":4914,"o":10,"t": "ALLORA Giuda Iscariot, l’un dei dodici, andò a’ principali sacerdoti, per darlo lor nelle mani."},{"i":29074,"b":47,"c":4914,"r":4914,"o":11,"t": "Ed essi, udito ciò, si rallegrarono, e promisero di dargli denari. Ed egli cercava il modo di tradirlo opportunamente"},{"i":29075,"b":47,"c":4914,"r":4914,"o":12,"t": "ORA, nel primo giorno della festa degli azzimi, quando si sacrificava la pasqua, i suoi discepoli gli dissero: Dove vuoi che andiamo ad apparecchiarti da mangiar la pasqua?"},{"i":29076,"b":47,"c":4914,"r":4914,"o":13,"t": "Ed egli mandò due de’ suoi discepoli, e disse loro: Andate nella città, e voi scontrerete un uomo, portando un testo pieno d’acqua; seguitelo."},{"i":29077,"b":47,"c":4914,"r":4914,"o":14,"t": "E, dovunque egli sarà entrato, dite al padron della casa: Il Maestro dice: Ov’è la stanza, dov’io mangerò la pasqua co’ miei discepoli?"},{"i":29078,"b":47,"c":4914,"r":4914,"o":15,"t": "Ed egli vi mostrerà una gran sala acconcia, tutta presta; preparateci quivi la pasqua."},{"i":29079,"b":47,"c":4914,"r":4914,"o":16,"t": "E i suoi discepoli andarono, e vennero nella città, e trovarono come egli avea lor detto; ed apparecchiarono la pasqua."},{"i":29080,"b":47,"c":4914,"r":4914,"o":17,"t": "Ed egli, quando fu sera, venne co’ dodici."},{"i":29081,"b":47,"c":4914,"r":4914,"o":18,"t": "E, mentre erano a tavola, e mangiavano, Gesù disse: Io vi dico in verità, che l’un di voi, il qual mangia meco, mi tradirà."},{"i":29082,"b":47,"c":4914,"r":4914,"o":19,"t": "Ed essi presero ad attristarsi, e a dirgli ad uno ad uno: Sono io desso?"},{"i":29083,"b":47,"c":4914,"r":4914,"o":20,"t": "Ed egli, rispondendo, disse loro: Egli è uno de’ dodici, il quale intinge meco nel piatto."},{"i":29084,"b":47,"c":4914,"r":4914,"o":21,"t": "Certo, il Figliuol dell’uomo se ne va, siccome egli è scritto di lui; ma guai a quell’uomo, per cui il Figliuol dell’uomo è tradito! ben sarebbe stato per lui di non esser mai nato."},{"i":29085,"b":47,"c":4914,"r":4914,"o":22,"t": "E mentre essi mangiavano, Gesù prese del pane; e fatta la benedizione, lo ruppe, e lo diede loro, e disse: Prendete, mangiate; quest’è il mio corpo."},{"i":29086,"b":47,"c":4914,"r":4914,"o":23,"t": "Poi, preso il calice, e rese grazie, lo diede loro; e tutti ne bevvero."},{"i":29087,"b":47,"c":4914,"r":4914,"o":24,"t": "Ed egli disse loro: Quest’è il mio sangue, che è il sangue del nuovo patto, il quale è sparso per molti."},{"i":29088,"b":47,"c":4914,"r":4914,"o":25,"t": "Io vi dico in verità, che io non berrò più del frutto della vigna, fino a quel giorno che io lo berrò nuovo nel regno di Dio."},{"i":29089,"b":47,"c":4914,"r":4914,"o":26,"t": "E dopo ch’ebbero cantato l’inno, se ne uscirono al monte degli Ulivi."},{"i":29090,"b":47,"c":4914,"r":4914,"o":27,"t": "E GESÙ disse loro: Voi tutti sarete scandalezzati in me questa notte; perciocchè egli è scritto: Io percoterò il Pastore, e le pecore saranno disperse."},{"i":29091,"b":47,"c":4914,"r":4914,"o":28,"t": "Ma dopo che sarò risuscitato, io andrò dinanzi a voi in Galilea."},{"i":29092,"b":47,"c":4914,"r":4914,"o":29,"t": "E Pietro gli disse: Avvegnachè tutti gli altri sieno scandalezzati di te, io però non lo sarò."},{"i":29093,"b":47,"c":4914,"r":4914,"o":30,"t": "E Gesù gli disse: Io ti dico in verità, che oggi, in questa stessa notte, avanti che il gallo abbia cantato due volte, tu mi rinnegherai tre volte."},{"i":29094,"b":47,"c":4914,"r":4914,"o":31,"t": "Ma egli vie più fermamente diceva: Quantunque mi convenisse morir teco, non però ti rinnegherò. Il simigliante dicevano ancora tutti gli altri"},{"i":29095,"b":47,"c":4914,"r":4914,"o":32,"t": "POI vennero in un luogo detto Ghetsemane; ed egli disse a’ suoi discepoli: Sedete qui, finchè io abbia orato."},{"i":29096,"b":47,"c":4914,"r":4914,"o":33,"t": "E prese seco Pietro, e Giacomo, e Giovanni; e cominciò ad essere spaventato e gravemente angosciato."},{"i":29097,"b":47,"c":4914,"r":4914,"o":34,"t": "E disse loro: L’anima mia è occupata di tristizia infino alla morte; dimorate qui, e vegliate."},{"i":29098,"b":47,"c":4914,"r":4914,"o":35,"t": "E andato un poco innanzi, si gettò in terra, e pregava che, se era possibile, quell’ora passasse oltre da lui."},{"i":29099,"b":47,"c":4914,"r":4914,"o":36,"t": "E disse: Abba, Padre, ogni cosa ti è possibile; trasporta via da me questo calice; ma pure, non ciò che io voglio, ma ciò che tu vuoi."}]