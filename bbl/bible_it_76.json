[{"i":7600,"b":8,"c":916,"r":916,"o":6,"t": "Ora, come essi entravano, egli vide Eliab, e disse: Certo, l’Unto del Signore è davanti a lui."},{"i":7601,"b":8,"c":916,"r":916,"o":7,"t": "Ma il Signore disse a Samuele: Non riguardare al suo aspetto, nè all’altezza della sua statura; perciocchè io l’ho lasciato indietro; conciossiachè il Signore non riguardi a ciò a che l’uomo riguarda; perchè l’uomo riguarda a ciò che è davanti agli occhi, ma il Signore riguarda al cuore."},{"i":7602,"b":8,"c":916,"r":916,"o":8,"t": "Poi Isai chiamò Abinadab, e lo fece passare davanti a Samuele. Ma egli disse: Nè anche costui ha eletto il Signore."},{"i":7603,"b":8,"c":916,"r":916,"o":9,"t": "Poi Isai fece passare Samma; ma Samuele disse: Nè anche costui ha eletto il Signore."},{"i":7604,"b":8,"c":916,"r":916,"o":10,"t": "Ed Isai fece passare i suoi sette figliuoli davanti a Samuele. Ma Samuele disse ad Isai: Il Signore non ha eletti costoro."},{"i":7605,"b":8,"c":916,"r":916,"o":11,"t": "E Samuele disse ad Isai: I giovani sono eglino tutti passati? Ed Isai disse: Ei vi resta ancora il più piccolo, ma ecco, egli pastura la greggia. E Samuele disse ad Isai: Manda per lui; perciocchè noi non ci metteremo a tavola, ch’egli non sia venuto qua."},{"i":7606,"b":8,"c":916,"r":916,"o":12,"t": "Egli adunque mandò, e lo fece venire or egli era biondo, di bello sguardo, e di formoso aspetto. E il Signore disse a Samuele: Levati, ungilo; perciocchè costui è desso."},{"i":7607,"b":8,"c":916,"r":916,"o":13,"t": "Samuele adunque prese il corno dell’olio, e l’unse in mezzo de’ suoi fratelli; e lo Spirito del Signore da quel dì innanzi si avventò sopra Davide. Poi Samuele si levò, e se ne andò in Rama"},{"i":7608,"b":8,"c":916,"r":916,"o":14,"t": "E LO Spirito del Signore si partì da Saulle; e lo spirito malvagio, mandato da Dio, lo turbava."},{"i":7609,"b":8,"c":916,"r":916,"o":15,"t": "Laonde i servitori di Saulle gli dissero: Ecco, ora lo spirito malvagio di Dio ti turba."},{"i":7610,"b":8,"c":916,"r":916,"o":16,"t": "Deh! dica il nostro signore a’ suoi servitori che stanno davanti a lui, che cerchino un uomo che sappia sonare con la cetera; e quando lo spirito malvagio di Dio sarà sopra te, egli sonerà con le sue mani, e tu ne sarai sollevato."},{"i":7611,"b":8,"c":916,"r":916,"o":17,"t": "E Saulle disse a’ suoi servitori: Deh! provvedetemi di un uomo che suoni bene, e menatemelo."},{"i":7612,"b":8,"c":916,"r":916,"o":18,"t": "Ed uno de’ servitori rispose, e disse: Ecco, io ho veduto un figliuolo di Isai Betlehemita, il quale sa sonare, ed è uomo prode e valente, e guerriero, ed avveduto nel parlare, ed è un bell’uomo, e il Signore è con lui."},{"i":7613,"b":8,"c":916,"r":916,"o":19,"t": "Saulle adunque mandò de’ messi ad Isai a dirgli: Mandami Davide, tuo figliuolo, che è appresso alla greggia."},{"i":7614,"b":8,"c":916,"r":916,"o":20,"t": "Ed Isai prese un asino carico di pane, e di un barile di vino, e d’un capretto; e lo mandò a Saulle, per Davide suo figliuolo."},{"i":7615,"b":8,"c":916,"r":916,"o":21,"t": "E Davide venne a Saulle, e stette davanti a lui. E Saulle l’amò forte, e Davide fu suo scudiere."},{"i":7616,"b":8,"c":916,"r":916,"o":22,"t": "E Saulle mandò a dire ad Isai: Deh! lascia che Davide stia davanti a me; perciocchè egli mi è in grazia."},{"i":7617,"b":8,"c":916,"r":916,"o":23,"t": "Ora, quando lo spirito malvagio, mandato da Dio, era sopra Saulle, Davide pigliava la cetera, e ne sonava con la mano; e Saulle n’era sollevato, e ne stava meglio, e lo spirito malvagio si partiva da lui"},{"i":7618,"b":8,"c":917,"r":917,"o":1,"t": "OR i Filistei adunarono i lor campi in battaglia; e, fatta lor massa in Soco, che è di Giuda, si accamparono fra Soco ed Azeca, all’estremità di Dammin."},{"i":7619,"b":8,"c":917,"r":917,"o":2,"t": "E Saulle e gl’Israeliti si adunarono anch’essi, e si accamparono nella valle di Ela, ed ordinarono la battaglia contro ai Filistei."},{"i":7620,"b":8,"c":917,"r":917,"o":3,"t": "Ora, mentre i Filistei se ne stavano nell’un de’ monti di qua, e gl’Israeliti nell’altro monte di là, la valle in mezzo fra loro,"},{"i":7621,"b":8,"c":917,"r":917,"o":4,"t": "uscì del campo de’ Filistei un uomo, che si presentò nel mezzo fra i due campi, il cui nome era Goliat, da Gat; alto di sei cubiti, e d’una spanna."},{"i":7622,"b":8,"c":917,"r":917,"o":5,"t": "E avea in testa un elmo di rame, ed era armato d’una corazza di rame a scaglie, il cui peso era di cinquemila sicli."},{"i":7623,"b":8,"c":917,"r":917,"o":6,"t": "Avea eziandio delle gambiere di rame in su le gambe, ed uno scudo di rame in mezzo delle spalle."},{"i":7624,"b":8,"c":917,"r":917,"o":7,"t": "E l’asta della sua lancia era come un subbio di tessitore, e il ferro di essa era di seicento sicli; e colui che portava il suo scudo gli andava davanti."},{"i":7625,"b":8,"c":917,"r":917,"o":8,"t": "Costui adunque si fermò, e gridò alle schiere ordinate d’Israele, e disse loro: Perchè verreste voi in battaglia ordinata? Non sono io il Filisteo, e voi servitori di Saulle? scegliete un uomo d’infra voi, il quale scenda a me."},{"i":7626,"b":8,"c":917,"r":917,"o":9,"t": "Se egli, combattendo meco, mi vince e mi percuote, noi vi saremo servi; ma, se io lo vinco e lo percuoto, voi ci sarete servi, e ci servirete."},{"i":7627,"b":8,"c":917,"r":917,"o":10,"t": "E quel Filisteo diceva: Io ho oggi schernite le schiere d’Israele, dicendo: Datemi un uomo, e noi combatteremo insieme."},{"i":7628,"b":8,"c":917,"r":917,"o":11,"t": "Ma Saulle e tutti gli Israeliti, avendo udite queste parole del Filisteo, furono spaventati, ed ebbero gran paura"},{"i":7629,"b":8,"c":917,"r":917,"o":12,"t": "Or Davide, figliuolo di quell’uomo Efrateo, da Bet-lehem di Giuda, il cui nome era Isai costui avea otto figliuoli, ed al tempo di Saulle era già vecchio, e passava fra gli uomini onorati;"},{"i":7630,"b":8,"c":917,"r":917,"o":13,"t": "e i tre figliuoli maggiori d’Isai erano andati dietro a Saulle alla guerra; e i nomi dei tre figliuoli di esso ch’erano andati alla guerra, erano Eliab, il primogenito, e Abinadab, il secondo, e Samma, il terzo; e Davide era il minore;"},{"i":7631,"b":8,"c":917,"r":917,"o":14,"t": "e i tre maggiori seguitavano Saulle;"},{"i":7632,"b":8,"c":917,"r":917,"o":15,"t": "Davide, dico, di tempo in tempo tornava d’appresso a Saulle, per pasturar la greggia di suo padre, in Bet-lehem."},{"i":7633,"b":8,"c":917,"r":917,"o":16,"t": "E quel Filisteo si faceva avanti mattina e sera; e si presentò così quaranta giorni."},{"i":7634,"b":8,"c":917,"r":917,"o":17,"t": "Ed Isai disse a Davide, suo figliuolo: Or prendi questo efa di grano arrostito, e questi dieci pani, e portali a’ tuoi fratelli; e recali loro prontamente nel campo."},{"i":7635,"b":8,"c":917,"r":917,"o":18,"t": "Porta eziandio al capitano del lor migliaio questi dieci caci di latte; e visita i tuoi fratelli, per sapere se stanno bene, e prendi da loro qualche contrassegno."},{"i":7636,"b":8,"c":917,"r":917,"o":19,"t": "Or Saulle, ed essi, e tutti gl’Israeliti erano nella valle di Ela, in battaglia contro a’ Filistei."},{"i":7637,"b":8,"c":917,"r":917,"o":20,"t": "Davide adunque si levò la mattina, e lasciò la greggia, alla cura del guardiano, e tolse quelle cose, e andò, come Isai gli avea comandato; e giunse al procinto del campo; e l’esercito usciva fuori in ordinanza, e si sonava alla battaglia."},{"i":7638,"b":8,"c":917,"r":917,"o":21,"t": "E gl’Israeliti ed i Filistei ordinarono la battaglia gli uni incontro agli altri."},{"i":7639,"b":8,"c":917,"r":917,"o":22,"t": "E Davide, rimessi i vaselli in mano del guardiano della salmeria, corse al luogo dove la battaglia era ordinata; e, giuntovi, domandò i suoi fratelli se stavano bene."},{"i":7640,"b":8,"c":917,"r":917,"o":23,"t": "Ora, mentre egli parlava con loro, ecco, quell’uomo che si presentava all’abbattimento, il cui nome era Goliat il Filisteo, da Gat, si mosse d’infra le schiere de’ Filistei, e proferì le medesime parole; e Davide l’udì."},{"i":7641,"b":8,"c":917,"r":917,"o":24,"t": "E tutti gl’Israeliti, quando vedevano quell’uomo, se ne fuggivano dal suo cospetto, ed aveano gran paura."},{"i":7642,"b":8,"c":917,"r":917,"o":25,"t": "E gl’Israeliti dicevano: Avete voi veduto quell’uomo che si fa avanti? certo, egli si fa avanti per far vituperio ad Israele; perciò, se alcuno lo percuote, il re lo farà grandemente ricco, e gli darà la sua figliuola, e farà franca la casa di suo padre in Israele."},{"i":7643,"b":8,"c":917,"r":917,"o":26,"t": "E Davide disse agli uomini che erano quivi presenti con lui: Che si farà egli a quell’uomo che avrà percosso questo Filisteo, ed avrà tolto questo vituperio d’addosso ad Israele? perciocchè, chi è questo Filisteo incirconciso ch’egli schernisca le schiere dell’Iddio vivente?"},{"i":7644,"b":8,"c":917,"r":917,"o":27,"t": "E la gente gli disse quelle stesse cose, dicendo: Così si farà a quell’uomo che l’avrà percosso."},{"i":7645,"b":8,"c":917,"r":917,"o":28,"t": "Ed Eliab, fratel maggiore di Davide, udì ch’egli parlava a quegli uomini; laonde egli si accese nell’ira contro ad esso, e disse: Perchè sei tu venuto qua? ed a cui hai tu lasciate quelle poche pecore nel deserto? io conosco il tuo orgoglio, e la malvagità del tuo cuore; perciocchè tu sei venuto per veder la battaglia."},{"i":7646,"b":8,"c":917,"r":917,"o":29,"t": "Ma Davide disse: Che cosa ho io ora fatto? queste non sono elleno parole?"},{"i":7647,"b":8,"c":917,"r":917,"o":30,"t": "E, rivoltosi d’appresso a colui ad un altro, egli gli tenne i medesimi ragionamenti. E la gente gli fece la medesima risposta che gli era stata fatta prima"},{"i":7648,"b":8,"c":917,"r":917,"o":31,"t": "E le parole che Davide avea dette, furono udite, e furono rapportate in presenza di Saulle. Ed egli lo fece venire."},{"i":7649,"b":8,"c":917,"r":917,"o":32,"t": "E Davide disse a Saulle: Non caggia il cuore a niuno per cagion di colui; il tuo servitore andrà, e combatterà contro a questo Filisteo."},{"i":7650,"b":8,"c":917,"r":917,"o":33,"t": "E Saulle disse a Davide: Tu non potresti andare contro a questo Filisteo, per combattere contro a lui; perciocchè tu sei un fanciullo, ed egli è uomo di guerra fin dalla sua gioventù."},{"i":7651,"b":8,"c":917,"r":917,"o":34,"t": "E Davide disse a Saulle: Il tuo servitore pasturava la greggia di suo padre; ed un leone, ed un’altra volta un orso venne, e se ne portava via una pecora della greggia."},{"i":7652,"b":8,"c":917,"r":917,"o":35,"t": "Ed io uscii dietro a lui, e lo percossi, e riscossi la pecora dalla sua gola; ed essendosi esso levato contro a me, io l’afferrai per la barbozza, e lo percossi, e l’ammazzai."},{"i":7653,"b":8,"c":917,"r":917,"o":36,"t": "Il tuo servitore adunque ha percosso un leone ed un orso; e questo Filisteo incirconciso sarà come uno di essi; perciocchè egli ha schernite le schiere ordinate dell’Iddio vivente."},{"i":7654,"b":8,"c":917,"r":917,"o":37,"t": "Davide disse ancora: Il Signore che mi ha riscosso dalla branca del leone, e dalla zampa dell’orso, esso mi riscoterà dalla mano di questo Filisteo. E Saulle disse a Davide: Va’, e il Signore sia teco."},{"i":7655,"b":8,"c":917,"r":917,"o":38,"t": "E Saulle fece armar Davide delle sue armi, e gli mise un elmo di rame in testa, e lo fece armar d’una corazza."},{"i":7656,"b":8,"c":917,"r":917,"o":39,"t": "Poi Davide cinse la spada di esso sopra le sue armi, e volle camminare con quelle; perciocchè non avea mai provato. E Davide disse a Saulle: Io non posso camminar con queste armi; perciocchè io non ho mai provato. E Davide se le tolse d’addosso"},{"i":7657,"b":8,"c":917,"r":917,"o":40,"t": "E prese il suo bastone in mano, e si scelse dal torrente cinque pietre pulite, e le pose nel suo arnese da pastore, e nella tasca, avendo la sua frombola in mano. E così si accostò al Filisteo."},{"i":7658,"b":8,"c":917,"r":917,"o":41,"t": "Il Filisteo si mosse anch’esso, e venne accostandosi a Davide; e colui che portava il suo scudo andava davanti a lui."},{"i":7659,"b":8,"c":917,"r":917,"o":42,"t": "E quando il Filisteo ebbe riguardato, ed ebbe veduto Davide, lo sprezzò; perciocchè egli era giovanetto, e biondo, e di bello sguardo."},{"i":7660,"b":8,"c":917,"r":917,"o":43,"t": "E il Filisteo disse a Davide: Sono io un cane, che tu vieni contro a me con bastoni? E il Filisteo maledisse Davide per li suoi dii."},{"i":7661,"b":8,"c":917,"r":917,"o":44,"t": "Il Filisteo, oltre a ciò, disse a Davide: Vieni pure a me, ed io darò la tua carne agli uccelli del cielo, e alle bestie della campagna."},{"i":7662,"b":8,"c":917,"r":917,"o":45,"t": "Ma Davide disse al Filisteo: Tu vieni contro a me con ispada, e con lancia, e con iscudo; ma io vengo contro a te nel Nome del Signore degli eserciti, dell’Iddio delle schiere ordinate di Israele, il quale tu hai oltraggiato."},{"i":7663,"b":8,"c":917,"r":917,"o":46,"t": "Oggi il Signore ti darà nella mia mano, ed io ti percoterò, e ti spiccherò il capo; e darò pur oggi i corpi morti del campo de’ Filistei agli uccelli del cielo, ed alle fiere della terra; e tutta la terra conoscerà che Israele ha un Dio."},{"i":7664,"b":8,"c":917,"r":917,"o":47,"t": "E tutta questa moltitudine conoscerà che il Signore non salva con ispada, nè con lancia; conciossiachè la battaglia sia del Signore, il quale vi darà nelle nostre mani"},{"i":7665,"b":8,"c":917,"r":917,"o":48,"t": "Ora, dopo che il Filisteo si fu mosso, egli veniva accostandosi incontro a Davide. E Davide corse prestamente anch’esso al luogo dell’abbattimento incontro al Filisteo."},{"i":7666,"b":8,"c":917,"r":917,"o":49,"t": "E Davide mise la mano a quel suo arnese, e ne prese una pietra, e, trattala con la frombola, percosse il Filisteo nella fronte; e la pietra gli si ficcò nella fronte, ed egli cadde boccone a terra."},{"i":7667,"b":8,"c":917,"r":917,"o":50,"t": "Così Davide, con la frombola e con la pietra, vinse il Filisteo; poi lo percosse, e l’uccise. Or Davide, non avendo spada alcuna in mano,"},{"i":7668,"b":8,"c":917,"r":917,"o":51,"t": "corse, e, fermatosi sopra il Filisteo, prese la spada di esso, e, trattala fuor del fodero, l’ammazzò, e con essa gli spiccò la testa. Ed i Filistei, veduto che il lor valente campione era morto, si misero in fuga."},{"i":7669,"b":8,"c":917,"r":917,"o":52,"t": "E que’ d’Israele e di Giuda si mossero, e con gran grida perseguitarono i Filistei fin nella valle, e fino alle porte di Ecron. Ed i Filistei caddero uccisi per la via di Saaraim, fino a Gat, e fino ad Ecron."},{"i":7670,"b":8,"c":917,"r":917,"o":53,"t": "Poi i figliuoli d’Israele se ne ritornarono dalla caccia de’ Filistei, e predarono il lor campo."},{"i":7671,"b":8,"c":917,"r":917,"o":54,"t": "E Davide prese il capo del Filisteo, e lo portò in Gerusalemme, e pose l’armi di esso nel suo Tabernacolo."},{"i":7672,"b":8,"c":917,"r":917,"o":55,"t": "Ora, quando Saulle vide che Davide usciva incontro al Filisteo, disse ad Abner, Capo dell’esercito: Abner, di cui è figliuolo questo giovanetto? E Abner rispose: Come vive l’anima tua, o re, io nol so."},{"i":7673,"b":8,"c":917,"r":917,"o":56,"t": "E il re disse: Domanda di cui è figliuolo questo giovane."},{"i":7674,"b":8,"c":917,"r":917,"o":57,"t": "E, quando Davide fu ritornato da percuotere il Filisteo, Abner lo prese, e lo menò in presenza di Saulle, avendo egli la testa del Filisteo in mano."},{"i":7675,"b":8,"c":917,"r":917,"o":58,"t": "E Saulle gli disse: Di chi sei tu figliuolo, o giovanetto? E Davide disse: Io son figliuolo d’Isai Betlehemita, tuo servitore"},{"i":7676,"b":8,"c":918,"r":918,"o":1,"t": "ORA, come egli ebbe finito di parlare a Saulle, l’anima di Gionatan fu legata all’anima di esso, sì che Gionatan l’amò come l’anima sua."},{"i":7677,"b":8,"c":918,"r":918,"o":2,"t": "Ed in quel giorno, Saulle lo prese appresso di sè, e non gli permise più di ritornare a casa di suo padre."},{"i":7678,"b":8,"c":918,"r":918,"o":3,"t": "E Gionatan fece lega con Davide; perciocchè egli l’amava come l’anima sua."},{"i":7679,"b":8,"c":918,"r":918,"o":4,"t": "E Gionatan si spogliò l’ammanto ch’egli avea indosso, e lo diede a Davide, co’ suoi vestimenti, fino alla sua spada, ed al suo arco, ed alla sua cintura."},{"i":7680,"b":8,"c":918,"r":918,"o":5,"t": "E Davide usciva fuori; dovunque Saulle lo mandava, egli prosperava; laonde Saulle lo costituì sopra un certo numero di gente di guerra; ed egli fu grazioso a tutto il popolo, ed anche a’ servitori di Saulle"},{"i":7681,"b":8,"c":918,"r":918,"o":6,"t": "Or avvenne che, come essi venivano, ritornando Davide da pecuotere il Filisteo, le donne uscirono fuori di tutte le città d’Israele, cantando, e menando danze incontro al re Saulle con tamburi, con allegrezza, e con canti di trionfo."},{"i":7682,"b":8,"c":918,"r":918,"o":7,"t": "E le donne che giocavano, cantavano a vicenda, e dicevano: Saulle ne ha percossi i suoi mille, E Davide i suoi diecimila."},{"i":7683,"b":8,"c":918,"r":918,"o":8,"t": "Laonde Saulle si adirò gravemente, e questa cosa gli dispiacque, e disse: Esse ne hanno dati a Davide diecimila, e a me ne hanno sol dati mille; certo non gli manca altro che il reame."},{"i":7684,"b":8,"c":918,"r":918,"o":9,"t": "E da quel dì innanzi Saulle riguardava Davide di mal occhio."},{"i":7685,"b":8,"c":918,"r":918,"o":10,"t": "Ora il giorno seguente avvenne che lo spirito malvagio mandato da Dio si avventò sopra Saulle, onde egli facea atti da uomo forsennato in mezzo la casa; e Davide sonava con le sue mani come per addietro, e Saulle avea una lancia in mano."},{"i":7686,"b":8,"c":918,"r":918,"o":11,"t": "E Saulle lanciò la lancia, e disse: Io conficcherò Davide nella parete. Ma Davide si stornò d’innanzi a lui due volte"},{"i":7687,"b":8,"c":918,"r":918,"o":12,"t": "E Saulle temette per cagion di Davide; perciocchè il Signore era con lui, e si era partito da Saulle."},{"i":7688,"b":8,"c":918,"r":918,"o":13,"t": "Laonde Saulle lo rimosse d’appresso a sè, e lo costituì capitano di mille uomini; ed egli andava e veniva davanti al popolo."},{"i":7689,"b":8,"c":918,"r":918,"o":14,"t": "Or Davide prosperava in tutte le sue imprese, e il Signore era con lui."},{"i":7690,"b":8,"c":918,"r":918,"o":15,"t": "E Saulle, veggendo ch’egli prosperava grandemente, ebbe paura di lui."},{"i":7691,"b":8,"c":918,"r":918,"o":16,"t": "Ma tutto Israele e Giuda amava Davide; perciocchè egli andava e veniva davanti a loro."},{"i":7692,"b":8,"c":918,"r":918,"o":17,"t": "E SAULLE disse a Davide: Ecco Merab, mia figliuola maggiore; io te la darò per moglie; siimi pur valoroso, e conduci le guerre del Signore. Or Saulle diceva: Non sia la mia mano sopra lui: ma sia la mano de’ Filistei sopra lui."},{"i":7693,"b":8,"c":918,"r":918,"o":18,"t": "E Davide disse a Saulle: Chi son io, e quale è la mia vita, e quale è la nazione di mio padre in Israele, che io sia genero del re?"},{"i":7694,"b":8,"c":918,"r":918,"o":19,"t": "Or avvenne che al tempo che Merab, figliuola di Saulle, si dovea dare a Davide, fu data per moglie ad Adriel Meholatita."},{"i":7695,"b":8,"c":918,"r":918,"o":20,"t": "Ma Mical, figliuola di Saulle, amava Davide; il che fu rapportato a Saulle, e la cosa gli piacque."},{"i":7696,"b":8,"c":918,"r":918,"o":21,"t": "E Saulle disse: Io gliela darò, acciocchè gli sia per laccio, e che la mano de’ Filistei sia sopra lui. Saulle adunque disse a Davide: Tu sarai oggi mio genero per amendue."},{"i":7697,"b":8,"c":918,"r":918,"o":22,"t": "E Saulle comandò a’ suoi servitori di parlare in segreto a Davide, e dirgli: Ecco, il re ti gradisce, e tutti i suoi servitori ti amano; ora adunque sii genero del re."},{"i":7698,"b":8,"c":918,"r":918,"o":23,"t": "I servitori di Saulle adunque ridissero queste parole a Davide. Ma Davide disse: Parvi egli cosa leggiera d’esser genero del re, essendo io uomo povero e vile?"},{"i":7699,"b":8,"c":918,"r":918,"o":24,"t": "Ed i servitori di Saulle gliel rapportarono, dicendo: Davide ha dette tali cose."}]