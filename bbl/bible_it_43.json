[{"i":4300,"b":3,"c":419,"r":419,"o":13,"t": "Chiunque avrà tocco il corpo morto d’una persona che sia morta, e non si sarà purificato; egli ha contaminato il Tabernacolo del Signore; perciò sia quella persona ricisa d’Israele; conciossiachè l’acqua di purificazione non sia stata sparsa sopra lui, egli sarà immondo; la sua immondizia rimarrà da indi innanzi in lui."},{"i":4301,"b":3,"c":419,"r":419,"o":14,"t": "Questa è la legge, quando un uomo sarà morto in un padiglione: chiunque entrerà nel padiglione, o vi sarà dentro, sia immondo per sette giorni."},{"i":4302,"b":3,"c":419,"r":419,"o":15,"t": "Parimente sia immondo ogni vasello aperto, sopra il quale non vi sarà coperchio ben commesso."},{"i":4303,"b":3,"c":419,"r":419,"o":16,"t": "E chiunque per li campi avrà tocco alcuno ucciso con la spada, o un uomo morto da sè, o alcun osso d’uomo, o alcuna sepoltura, sia immondo per sette giorni."},{"i":4304,"b":3,"c":419,"r":419,"o":17,"t": "E per l’immondo prendasi della cenere del fuoco di quel sacrificio per lo peccato, e mettavisi su dell’acqua viva in un vaso."},{"i":4305,"b":3,"c":419,"r":419,"o":18,"t": "Poi pigli un uomo che sia netto, dell’isopo, e intingalo in quell’acqua, e spruzzine quel padiglione, e tutti que’ vaselli, e tutte le persone che vi saranno dentro; spruzzine parimente colui che avrà tocco l’osso, o l’uomo ucciso, o l’uomo morto da sè, o la sepoltura."},{"i":4306,"b":3,"c":419,"r":419,"o":19,"t": "Quell’uomo netto adunque spruzzi l’immondo, al terzo e al settimo giorno; e, avendolo purificato al settimo giorno, lavi colui i suoi vestimenti, e sè stesso, con acqua; e sarà netto la sera."},{"i":4307,"b":3,"c":419,"r":419,"o":20,"t": "Ma, se alcuno, essendo immondo, non si purifica, sia quella persona ricisa di mezzo la raunanza; conciossiachè abbia contaminato il Santuario del Signore; l’acqua di purificazione non è stata sparsa sopra lui; egli è immondo."},{"i":4308,"b":3,"c":419,"r":419,"o":21,"t": "E questo sia loro uno statuto perpetuo; e colui che avrà spruzzata l’acqua di purificazione lavisi i vestimenti; e chi avrà toccata l’acqua di purificazione sia immondo infino alla sera."},{"i":4309,"b":3,"c":419,"r":419,"o":22,"t": "Sia ancora immondo tutto quello che l’immondo avrà tocco; e la persona che avrà tocco lui sia immonda infino alla sera"},{"i":4310,"b":3,"c":420,"r":420,"o":1,"t": "ORA, essendo tutta la raunanza dei figliuoli d’Israele giunta al deserto di Sin, nel primo mese, il popolo si fermò in Cades; e quivi morì, e fu seppellita Maria."},{"i":4311,"b":3,"c":420,"r":420,"o":2,"t": "Ora, non v’era acqua per la raunanza; laonde si adunarono contro a Mosè e contro ad Aaronne."},{"i":4312,"b":3,"c":420,"r":420,"o":3,"t": "E il popolo contese con Mosè e disse: Ah! fossimo pur morti, quando morirono i nostri fratelli davanti al Signore!"},{"i":4313,"b":3,"c":420,"r":420,"o":4,"t": "E perchè avete voi menata la raunanza del Signore in questo deserto, acciocchè noi e il nostro bestiame vi muoiamo?"},{"i":4314,"b":3,"c":420,"r":420,"o":5,"t": "E perchè ci avete tratti fuor di Egitto, per menarci in questo cattivo luogo, che non è luogo di sementa, nè di fichi, nè di vigne, nè di melagrane, e non vi è pure acqua da bere?"},{"i":4315,"b":3,"c":420,"r":420,"o":6,"t": "Allora Mosè ed Aaronne se ne vennero d’appresso alla raunanza, all’entrata del Tabernacolo della convenenza, e si gittarono in terra sopra le lor facce; e la gloria del Signore apparve loro."},{"i":4316,"b":3,"c":420,"r":420,"o":7,"t": "E il Signore parlò a Mosè, dicendo:"},{"i":4317,"b":3,"c":420,"r":420,"o":8,"t": "Piglia la verga; e tu ed Aaronne, tuo fratello, adunate la raunanza, e parlate a quel sasso, in presenza loro; ed esso darà la sua acqua, e tu farai loro uscir dell’acqua del sasso, e darai da bere alla raunanza e al lor bestiame."},{"i":4318,"b":3,"c":420,"r":420,"o":9,"t": "Mosè adunque prese la verga d’innanzi al Signore, come egli gli avea comandato."},{"i":4319,"b":3,"c":420,"r":420,"o":10,"t": "E Mosè ed Aaronne adunarono la raunanza davanti a quel sasso, e dissero loro: Ascoltate ora, o ribelli; vi faremo noi uscir dell’acqua di questo sasso?"},{"i":4320,"b":3,"c":420,"r":420,"o":11,"t": "E Mosè, alzata la mano, percosse il sasso con la sua verga due volte, e ne uscì molt’acqua; e la raunanza e il suo bestiame ne bevve."},{"i":4321,"b":3,"c":420,"r":420,"o":12,"t": "Poi il Signore disse a Mosè e ad Aaronne: Perciocchè voi non mi avete creduto, per santificarmi in presenza dei figliuoli d’Israele; perciò voi non introdurrete questa raunanza nel paese che io ho lor donato."},{"i":4322,"b":3,"c":420,"r":420,"o":13,"t": "Quest’è l’acqua della contesa, della quale i figliuoli d’Israele contesero col Signore; ed egli fu santificato fra loro"},{"i":4323,"b":3,"c":420,"r":420,"o":14,"t": "POI Mosè mandò di Cades ambasciatori al re di Edom, a dirgli: Così dice Israele, tuo fratello: Tu sai tutti i travagli che ci sono avvenuti."},{"i":4324,"b":3,"c":420,"r":420,"o":15,"t": "Come i nostri padri scesero in Egitto, e come noi siamo dimorati in Egitto lungo tempo, e come gli Egizj hanno trattato male noi e i nostri padri."},{"i":4325,"b":3,"c":420,"r":420,"o":16,"t": "Onde avendo noi gridato al Signore, egli ha uditi i nostri gridi, e ha mandato l’Angelo, e ci ha tratti fuor del paese di Egitto. Or eccoci in Cades, città che è allo stremo de’ tuoi confini."},{"i":4326,"b":3,"c":420,"r":420,"o":17,"t": "Deh! lascia che passiamo per lo tuo paese; noi non passeremo per campi, nè per vigne, e non berremo alcun’acqua di pozzo; cammineremo per la strada reale, e non ci rivolgeremo nè a destra nè a sinistra, finchè abbiamo passati i tuoi confini."},{"i":4327,"b":3,"c":420,"r":420,"o":18,"t": "Ma l’Idumeo mandò loro a dire: Non passate per lo mio paese, ch’io non esca incontro a voi a mano armata."},{"i":4328,"b":3,"c":420,"r":420,"o":19,"t": "E i figliuoli d’Israele gli risposero: Noi cammineremo per la strada pubblica; e, se noi e il nostro bestiame beviamo della tua acqua, noi te ne pagheremo il prezzo; sol una cosa ti chieggiamo, che possiamo passare col nostro seguito."},{"i":4329,"b":3,"c":420,"r":420,"o":20,"t": "Ma egli disse: Voi non passerete. E l’Idumeo uscì incontro a loro, con molta gente, e con potente mano."},{"i":4330,"b":3,"c":420,"r":420,"o":21,"t": "L’Idumeo adunque ricusò di dare a Israele il passo per li suoi confini; laonde Israele si rivolse dal suo paese"},{"i":4331,"b":3,"c":420,"r":420,"o":22,"t": "E TUTTA la raunanza de’ figliuoli d’Israele, partitasi di Cades, pervenne al monte di Hor."},{"i":4332,"b":3,"c":420,"r":420,"o":23,"t": "E il Signore parlò a Mosè e ad Aaronne, al monte di Hor, presso a’ confini del paese di Edom, dicendo:"},{"i":4333,"b":3,"c":420,"r":420,"o":24,"t": "Aaronne sarà raccolto a’ suoi popoli; perciocchè egli non entrerà nel paese che io ho donato a’ figliuoli d’Israele; conciossiachè voi siate stati ribelli al mio comandamento all’acqua della contesa."},{"i":4334,"b":3,"c":420,"r":420,"o":25,"t": "Prendi Aaronne ed Eleazaro suo figliuolo; e falli salire in sul monte di Hor."},{"i":4335,"b":3,"c":420,"r":420,"o":26,"t": "E spoglia Aaronne dei suoi vestimenti, e vestine Eleazaro, suo figliuolo; ed Aaronne sarà quivi raccolto, e morrà."},{"i":4336,"b":3,"c":420,"r":420,"o":27,"t": "E Mosè fece come il Signore gli avea comandato; ed essi salirono in sul monte di Hor, alla vista di tutta la raunanza."},{"i":4337,"b":3,"c":420,"r":420,"o":28,"t": "E Mosè spogliò Aaronne dei suoi vestimenti, e li fece vestire a Eleazaro, figliuolo di esso; ed Aaronne morì quivi in su la sommità del monte. Poi Mosè ed Eleazaro scesero giù dal monte."},{"i":4338,"b":3,"c":420,"r":420,"o":29,"t": "E avendo tutta la raunanza veduto che Aaronne era trapassato, tutte le famiglie d’Israele lo piansero per trenta giorni"},{"i":4339,"b":3,"c":421,"r":421,"o":1,"t": "OR avendo il Cananeo, re di Arad, che abitava verso il Mezzodì, inteso che Israele se ne veniva per lo cammino delle spie, combattè contro a Israele, e ne menò alcuni prigioni."},{"i":4340,"b":3,"c":421,"r":421,"o":2,"t": "Allora Israele votò un voto al Signore, e disse: Se pur tu mi dài questo popolo nelle mani, io distruggerò le lor città nella maniera dell’interdetto."},{"i":4341,"b":3,"c":421,"r":421,"o":3,"t": "E il Signore esaudì la voce d’Israele, e gli diede nelle mani que’ Cananei; ed egli distrusse loro, e le lor città, nella maniera dell’interdetto; perciò pose nome a quel luogo Horma"},{"i":4342,"b":3,"c":421,"r":421,"o":4,"t": "Poi gl’Israeliti si partirono dal monte di Hor, traendo verso il mar rosso, per circuire il paese di Edom; e l’animo venne meno al popolo per lo cammino."},{"i":4343,"b":3,"c":421,"r":421,"o":5,"t": "E il popolo parlò contro a Dio, e contro a Mosè, dicendo: Perchè ci avete voi tratti fuor di Egitto, acciocchè muoiamo in questo deserto? conciossiachè non vi sia nè pane alcuno, nè acqua; e l’anima nostra è tutta svogliata di questo pane tanto leggiero."},{"i":4344,"b":3,"c":421,"r":421,"o":6,"t": "Allora il Signore mandò contro al popolo de’ serpenti ardenti, i quali mordevano il popolo; onde molta gente d’Israele morì."},{"i":4345,"b":3,"c":421,"r":421,"o":7,"t": "E il popolo venne a Mosè, e disse: Noi abbiamo peccato; conciossiachè abbiamo parlato contro al Signore, e contro a te; prega il Signore che rimova d’addosso a noi i serpenti. E Mosè pregò per lo popolo."},{"i":4346,"b":3,"c":421,"r":421,"o":8,"t": "E il Signore disse a Mosè: Fatti un serpente ardente, e mettilo sopra un’antenna; e avverrà che chiunque sarà morso, riguardando quello, scamperà."},{"i":4347,"b":3,"c":421,"r":421,"o":9,"t": "E Mosè fece un serpente di rame, e lo mise sopra una antenna; e avveniva che, se un serpente avea morso alcuno, ed egli riguardava al serpente di rame, egli scampava"},{"i":4348,"b":3,"c":421,"r":421,"o":10,"t": "POI i figliuoli d’Israele si mossero, e si accamparono in Obot."},{"i":4349,"b":3,"c":421,"r":421,"o":11,"t": "E, partitisi di Obot, si accamparono a’ Poggi di Abarim, nel deserto ch’è dirimpetto al paese di Moab, dal sol levante."},{"i":4350,"b":3,"c":421,"r":421,"o":12,"t": "Poi si mossero di là, e si accamparono nella valle di Zered."},{"i":4351,"b":3,"c":421,"r":421,"o":13,"t": "Poi si partirono di là, e si accamparono lungo il fiume di Arnon, che è nel deserto; il quale si sporge innanzi dai confini degli Amorrei; perciocchè Arnon è il confine di Moab, fra Moab e gli Amorrei."},{"i":4352,"b":3,"c":421,"r":421,"o":14,"t": "Perciò è detto nel Libro delle battaglie del Signore, Vaheb in Suf, e i fiumi di Arnon,"},{"i":4353,"b":3,"c":421,"r":421,"o":15,"t": "e il letto del fiume, che si volge là dove siede Ar, e tocca i confini di Moab."},{"i":4354,"b":3,"c":421,"r":421,"o":16,"t": "E di là giunsero in Beer Quest’è il pozzo del quale il Signore disse a Mosè: Aduna il popolo, e io darò loro dell’acqua."},{"i":4355,"b":3,"c":421,"r":421,"o":17,"t": "Allora Israele cantò questo cantico: Sali, o pozzo; cantategli:"},{"i":4356,"b":3,"c":421,"r":421,"o":18,"t": "Pozzo, che i principali hanno cavato; Che i nobili d’infra il popolo hanno tagliato nel sasso, Col Legislatore, avendo in mano i lor bastoni. Poi, dal deserto giunsero in Mattana."},{"i":4357,"b":3,"c":421,"r":421,"o":19,"t": "E da Mattana in Nahaliel, e da Nahaliel in Bamot."},{"i":4358,"b":3,"c":421,"r":421,"o":20,"t": "E da Bamot nella valle che è nel territorio di Moab, in capo di Pisga, e riguarda verso il deserto"},{"i":4359,"b":3,"c":421,"r":421,"o":21,"t": "Allora Israele mandò ambasciatori a Sihon, re degli Amorrei, a dirgli:"},{"i":4360,"b":3,"c":421,"r":421,"o":22,"t": "Lascia ch’io passi per lo tuo paese; noi non ci rivolgeremo nè in campi, nè in vigne, e non berremo alcun’acqua di pozzo; noi cammineremo per la strada reale, finchè siamo passati i tuoi confini."},{"i":4361,"b":3,"c":421,"r":421,"o":23,"t": "Ma Sihon non concedette a Israele di passar per li suoi confini; anzi adunò tutta la sua gente, e uscì fuori incontro a Israele, nel deserto; e venne in Iaas, e combattè con Israele."},{"i":4362,"b":3,"c":421,"r":421,"o":24,"t": "E Israele lo sconfisse, e lo mise a fil di spada, e conquistò il suo paese, ch’era da Arnon fino a Iabboc, fino al paese de’ figliuoli di Ammon; perciocchè la frontiera de’ figliuoli di Ammon era forte."},{"i":4363,"b":3,"c":421,"r":421,"o":25,"t": "E Israele prese tutte le città ch’erano in quel paese, e abitò in tutte le città degli Amorrei, cioè in Hesbon, e in tutte le terre del suo territorio."},{"i":4364,"b":3,"c":421,"r":421,"o":26,"t": "Perciocchè Hesbon era la città di Sihon, re degli Amorrei, il quale era stato il primo che avea guerreggiato contro al re di Moab, e gli avea tolto tutto il suo paese, fino all’Arnon."},{"i":4365,"b":3,"c":421,"r":421,"o":27,"t": "Perciò dicono i poeti: Venite in Hesbon; Sia riedificata e ristorata la città di Sihon."},{"i":4366,"b":3,"c":421,"r":421,"o":28,"t": "Perciocchè un fuoco uscì già di Hesbon, E una fiamma della città di Sihon, E consumò Ar di Moab, Gli abitanti di Bamot-Arnon."},{"i":4367,"b":3,"c":421,"r":421,"o":29,"t": "Guai a te, Moab! O popolo di Chemos, tu sei perito; Esso ha dati i suoi figliuoli ch’erano scampati, E le sue figliuole, in cattività A Sihon, re degli Amorrei."},{"i":4368,"b":3,"c":421,"r":421,"o":30,"t": "Ma noi li abbiamo sconfitti. Hesbon è perito fino a Dibon; E noi li abbiamo distrutti fino a Nofa, Che arriva fino a Medeba."},{"i":4369,"b":3,"c":421,"r":421,"o":31,"t": "E Israele abitò nel paese degli Amorrei."},{"i":4370,"b":3,"c":421,"r":421,"o":32,"t": "Poi Mosè mandò a spiare Iazer: e gli Israeliti presero le terre del suo territorio; e ne cacciarono gli Amorrei che vi erano."},{"i":4371,"b":3,"c":421,"r":421,"o":33,"t": "Poi, voltatisi, salirono per lo cammino di Basan; e Og, re di Basan, uscì incontro a loro, con tutta la sua gente, in battaglia, in Edrei."},{"i":4372,"b":3,"c":421,"r":421,"o":34,"t": "E il Signore disse a Mosè: Non temerlo; perciocchè io ti ho dato nelle mani lui, e tutta la sua gente, e il suo paese; e fagli come tu hai fatto a Sihon, re degli Amorrei, che abitava in Hesbon."},{"i":4373,"b":3,"c":421,"r":421,"o":35,"t": "Gl’Israeliti adunque percossero lui, e i suoi figliuoli, e tutto il suo popolo; talchè non ne lasciarono alcuno in vita; e conquistarono il suo paese"},{"i":4374,"b":3,"c":422,"r":422,"o":1,"t": "POI i figliuoli d’Israele si mossero, e si accamparono nelle campagne di Moab, di là dal Giordano di Gerico."},{"i":4375,"b":3,"c":422,"r":422,"o":2,"t": "Or avendo Balac, figliuolo di Sippor, veduto tutto ciò che Israele avea fatto agli Amorrei;"},{"i":4376,"b":3,"c":422,"r":422,"o":3,"t": "i Moabiti ebbero grande spavento del popolo; perciocchè era in gran numero; talchè i Moabiti erano in angoscia per tema dei figliuoli d’Israele."},{"i":4377,"b":3,"c":422,"r":422,"o":4,"t": "Perciò i Moabiti dissero agli Anziani di Madian: Questa gente roderà ora tutto ciò ch’è d’intorno a noi, come il bue rode l’erba verde della campagna. Or Balac, figliuolo di Sippor, era re di Moab, in quel tempo."},{"i":4378,"b":3,"c":422,"r":422,"o":5,"t": "Ed egli mandò ambasciatori a Balaam, figliuolo di Beor, in Petor, città posta in sul Fiume, ch’era la patria d’esso, per chiamarlo, dicendo: Ecco, un popolo è uscito di Egitto; ecco, egli copre la faccia della terra, ed è stanziato dirimpetto a me;"},{"i":4379,"b":3,"c":422,"r":422,"o":6,"t": "ora dunque vieni, ti prego, e maledicimi questo popolo; perciocchè egli è troppo potente per me; forse potrò fare in maniera che noi lo sconfiggeremo, e che io lo scaccerò dal paese; perciocchè io so che chi tu benedici è benedetto, e maledetto chi tu maledici."},{"i":4380,"b":3,"c":422,"r":422,"o":7,"t": "E gli Anziani di Moab, e gli Anziani di Madian, andarono, avendo in mano gl’indovinamenti. E, giunti a Balaam, gli rapportarono le parole di Balac."},{"i":4381,"b":3,"c":422,"r":422,"o":8,"t": "Ed egli disse loro: State qui questa notte; e poi io vi renderò risposta, secondo che il Signore avrà parlato. E i principali di Moab dimorarono con Balaam."},{"i":4382,"b":3,"c":422,"r":422,"o":9,"t": "E Iddio venne a Balaam, e gli disse: Chi son cotesti uomini che sono appresso di te?"},{"i":4383,"b":3,"c":422,"r":422,"o":10,"t": "E Balaam disse a Dio: Balac, figliuolo di Sippor, re di Moab, ha mandato a dirmi:"},{"i":4384,"b":3,"c":422,"r":422,"o":11,"t": "Ecco un popolo, ch’è uscito di Egitto, e ha coperta la faccia della terra; or vieni, e maledicimelo; forse potrò combattere con lui, e lo scaccerò."},{"i":4385,"b":3,"c":422,"r":422,"o":12,"t": "E Iddio disse a Balaam: Non andar con loro; non maledire quel popolo; conciossiachè egli sia benedetto."},{"i":4386,"b":3,"c":422,"r":422,"o":13,"t": "E la mattina seguente, Balaam si levò, e disse a que’ principi di Balac: Andatevene al vostro paese; perciocchè il Signore ha rifiutato di concedermi ch’io vada con voi."},{"i":4387,"b":3,"c":422,"r":422,"o":14,"t": "E i principi di Moab si levarono, e vennero a Balac, e gli dissero: Balaam ha ricusato di venir con noi"},{"i":4388,"b":3,"c":422,"r":422,"o":15,"t": "E Balac vi mandò di nuovo altri principi, in maggior numero, e più onorati che que’ primi."},{"i":4389,"b":3,"c":422,"r":422,"o":16,"t": "Ed essi vennero a Balaam, e gli dissero: Così dice Balac, figliuolo di Sippor: Deh! non ritenerti di venire a me;"},{"i":4390,"b":3,"c":422,"r":422,"o":17,"t": "perciocchè io del tutto ti farò grande onore, e farò tutto quello che tu mi dirai; deh! vieni pure, e maledicimi questo popolo."},{"i":4391,"b":3,"c":422,"r":422,"o":18,"t": "E Balaam rispose, e disse a’ servitori di Balac: Avvegnachè Balac mi desse la sua casa piena d’argento e d’oro, io non potrei trapassare il comandamento del Signore Iddio mio, per far cosa alcuna piccola o grande."},{"i":4392,"b":3,"c":422,"r":422,"o":19,"t": "Tuttavia statevene, vi prego, qui ancora voi questa notte, e io saprò ciò che il Signore seguiterà a dirmi."},{"i":4393,"b":3,"c":422,"r":422,"o":20,"t": "E Iddio venne di notte a Balaam, e gli disse: Cotesti uomini sono eglino venuti per chiamarti? levati, vai con loro; tuttavolta, fa’ quello che io ti dirò."},{"i":4394,"b":3,"c":422,"r":422,"o":21,"t": "Balaam adunque si levò la mattina, e sellò la sua asina, e andò co’ principi di Moab"},{"i":4395,"b":3,"c":422,"r":422,"o":22,"t": "E l’ira di Dio si accese, perciocchè egli andava; e l’Angelo del Signore si presentò in su la strada, per contrariarlo. Or egli cavalcava la sua asina, e avea seco due suoi fanti."},{"i":4396,"b":3,"c":422,"r":422,"o":23,"t": "E l’asina vide l’Angelo del Signore che stava in su la strada, con la sua spada nuda in mano; e l’asina si rivolse dalla strada, e andava per li campi. E Balaam percosse l’asina, per farla ritornar nella strada."},{"i":4397,"b":3,"c":422,"r":422,"o":24,"t": "E l’Angelo del Signore si fermò in un sentier di vigne, dove era una chiusura di muro secco di qua e di là."},{"i":4398,"b":3,"c":422,"r":422,"o":25,"t": "E l’asina, vedendo l’Angelo del Signore, si strinse contro al muro, e stringeva il piè di Balaam al muro; laonde egli da capo la percosse."},{"i":4399,"b":3,"c":422,"r":422,"o":26,"t": "E l’Angelo del Signore passò di nuovo oltre, e si fermò in un luogo stretto, ove non v’era spazio da volgersi nè a destra nè a sinistra."}]