[{"i":1300,"b":0,"c":143,"r":143,"o":11,"t": "I řekl jim Izrael otec jejich: Jestližeť tak býti musí, učiňtež toto: Nabeřte nejvzácnějších užitků země do nádob svých, a doneste muži tomu dar, něco kadidla, a trochu strdi, a vonných věcí a mirry, daktylů a mandlů."},{"i":1301,"b":0,"c":143,"r":143,"o":12,"t": "Peníze také dvoje vezměte v ruce své, a peníze vložené na vrch do pytlů vašich zase doneste v rukou svých; snad z omýlení to přišlo."},{"i":1302,"b":0,"c":143,"r":143,"o":13,"t": "Bratra svého také vezměte, a vstanouce, jděte zase k muži tomu."},{"i":1303,"b":0,"c":143,"r":143,"o":14,"t": "A Bůh silný všemohoucí dejž vám najíti milost před mužem tím, ať propustí vám onoho bratra vašeho i tohoto Beniamina. Jáť pak zbaven jsa synů, jako osiřelý budu."},{"i":1304,"b":0,"c":143,"r":143,"o":15,"t": "Tedy vzali muži ti dar ten, a dvoje peníze vzali v ruce své, a Beniamina; a vstavše, sstoupili do Egypta, a postavili se před Jozefem."},{"i":1305,"b":0,"c":143,"r":143,"o":16,"t": "Vida pak Jozef Beniamina s nimi, řekl tomu, kterýž spravoval dům jeho: Uveď tyto muže do domu, a zabí hovado a připrav; nebo se mnou jísti budou muži ti o poledni."},{"i":1306,"b":0,"c":143,"r":143,"o":17,"t": "I učinil muž ten, jakž rozkázal Jozef, a uvedl ty lidi do domu Jozefova."},{"i":1307,"b":0,"c":143,"r":143,"o":18,"t": "Báli se pak muži ti, když uvedeni byli do domu Jozefova, a řekli: Pro ty peníze, kteréž prvé vloženy byly do pytlů našich, sem uvedeni jsme, aby obvině, obořil se na nás, a vzal nás za služebníky i osly naše."},{"i":1308,"b":0,"c":143,"r":143,"o":19,"t": "A přistoupivše k muži tomu, kterýž spravoval v domě Jozefově, mluvili k němu ve dveřích domu,"},{"i":1309,"b":0,"c":143,"r":143,"o":20,"t": "A řekli: Slyš mne, pane můj. Přišli jsme byli ponejprvé kupovati potrav."},{"i":1310,"b":0,"c":143,"r":143,"o":21,"t": "I přihodilo se, když jsme do hospody přišli, a rozvazovali pytle své, a aj, peníze jednoho každého byly svrchu v pytli jeho, peníze naše podlé váhy své; a přinesli jsme je zase v rukou svých."},{"i":1311,"b":0,"c":143,"r":143,"o":22,"t": "Jiné také peníze přinesli jsme v rukou svých, abychom nakoupili potravy; nevíme, kdo jest zase vložil peníze naše do pytlů našich."},{"i":1312,"b":0,"c":143,"r":143,"o":23,"t": "A on odpověděl: Mějte o to pokoj, nebojte se. Bůh váš, a Bůh otce vašeho dal vám poklad do pytlů vašich; penízeť jsem vaše já přijal. I vyvedl k nim Simeona."},{"i":1313,"b":0,"c":143,"r":143,"o":24,"t": "Uved tedy muž ten lidi ty do domu Jozefova, dal jim vody, aby umyli nohy své, dal také obrok oslům jejich."},{"i":1314,"b":0,"c":143,"r":143,"o":25,"t": "Mezi tím připravili dar ten, dokudž nepřišel Jozef v poledne; nebo slyšeli, že by tu měli jísti chléb."},{"i":1315,"b":0,"c":143,"r":143,"o":26,"t": "Tedy přišel Jozef domů. I přinesli mu dar, kterýž měli v rukou svých, a klaněli se jemu až k zemi."},{"i":1316,"b":0,"c":143,"r":143,"o":27,"t": "I ptal se jich, jak se mají, a řekl: Zdráv-liž jest otec váš starý, o němž jste pravili? Živ-li jest ještě?"},{"i":1317,"b":0,"c":143,"r":143,"o":28,"t": "Kteřížto odpověděli: Zdráv jest služebník tvůj otec náš, a ještě živ jest. A sklánějíce hlavy, poklonu mu činili."},{"i":1318,"b":0,"c":143,"r":143,"o":29,"t": "Pozdvih pak očí svých, viděl Beniamina bratra svého, syna matky své, a řekl: Tento-li jest bratr váš mladší, o němž jste mi pravili? I řekl: Učiniž Bůh milost s tebou, synu můj!"},{"i":1319,"b":0,"c":143,"r":143,"o":30,"t": "Tedy pospíšil Jozef, (nebo pohnula se střeva jeho nad bratrem jeho,) a hledal, kde by mohl plakati; a všed do pokoje, plakal tam."},{"i":1320,"b":0,"c":143,"r":143,"o":31,"t": "Potom umyv tvář svou, vyšel zase, a zdržoval se, a řekl: Klaďte chléb."},{"i":1321,"b":0,"c":143,"r":143,"o":32,"t": "I kladli jemu zvláště, a jim obzvláště, Egyptským také, kteříž s ním jídali, obzvláštně; nebo nemohou Egyptští jísti s Židy chleba, proto že to ohavnost jest Egyptským."},{"i":1322,"b":0,"c":143,"r":143,"o":33,"t": "Tedy seděli proti němu, prvorozený podlé prvorozenství svého, a mladší podlé mladšího věku svého. I divili se muži ti vespolek."},{"i":1323,"b":0,"c":143,"r":143,"o":34,"t": "A bera jídlo před sebou, podával jim; Beniaminovi pak dostalo se pětkrát více než jiným. I hodovali a hojně se s ním napili."},{"i":1324,"b":0,"c":144,"r":144,"o":1,"t": "Rozkázal pak tomu, kterýž spravoval dům jeho, řka: Naplň pytle mužů těch potravou, co by jen unésti mohli; a peníze každého polož zas do pytle jeho na vrch."},{"i":1325,"b":0,"c":144,"r":144,"o":2,"t": "A koflík můj, koflík stříbrný, vlož na vrch do pytle mladšího s penězi jeho za obilí. I učinil podlé řeči Jozefovy, kterouž mluvil."},{"i":1326,"b":0,"c":144,"r":144,"o":3,"t": "Ráno pak propuštěni jsou ti muži, oni i oslové jejich."},{"i":1327,"b":0,"c":144,"r":144,"o":4,"t": "A když vyšli z města, a nedaleko ještě byli, řekl Jozef správci domu svého: Vstaň, hoň muže ty, a dohoně se jich, mluv k nim: Pročež jste se odplatili zlým za dobré?"},{"i":1328,"b":0,"c":144,"r":144,"o":5,"t": "Zdaliž to není ten koflík, z kteréhož píjí pán můj? A z tohoť on jistým zkušením pozná, jací jste vy. Zle jste učinili, co jste učinili."},{"i":1329,"b":0,"c":144,"r":144,"o":6,"t": "Tedy dohoniv se jich, mluvil jim slova ta."},{"i":1330,"b":0,"c":144,"r":144,"o":7,"t": "Kteřížto odpověděli jemu: Proč mluví pán můj taková slova? Odstup od služebníků tvých, aby co takového učinili."},{"i":1331,"b":0,"c":144,"r":144,"o":8,"t": "A my ty peníze, kteréž jsme našli na vrchu v pytlích svých, přinesli jsme tobě zase z země Kananejské; jakž bychom tedy krásti měli z domu pána tvého stříbro neb zlato?"},{"i":1332,"b":0,"c":144,"r":144,"o":9,"t": "U koho z služebníků tvých nalezeno bude, nechžť umře ten; a my také budeme pána tvého služebníci."},{"i":1333,"b":0,"c":144,"r":144,"o":10,"t": "I řekl: Nu dobře, nechť jest podlé řeči vaší. U koho se nalezne, ten bude mým služebníkem, a vy budete bez viny."},{"i":1334,"b":0,"c":144,"r":144,"o":11,"t": "Protož rychle každý složil pytel svůj na zem, a rozvázal každý pytel svůj."},{"i":1335,"b":0,"c":144,"r":144,"o":12,"t": "I přehledával, od staršího počal, a na mladším přestal; i nalezen jest koflík v pytli Beniaminovu."},{"i":1336,"b":0,"c":144,"r":144,"o":13,"t": "Tedy oni roztrhše roucha svá, vložil každý břímě na osla svého, a vrátili se do města."},{"i":1337,"b":0,"c":144,"r":144,"o":14,"t": "I přišel Juda s bratřími svými do domu Jozefova, (on pak ještě tam byl,) a padli před ním na zemi."},{"i":1338,"b":0,"c":144,"r":144,"o":15,"t": "I dí jim Jozef: Jakýž jest to skutek, který jste učinili? Zdaž nevíte, že takový muž, jako jsem já, umí poznati?"},{"i":1339,"b":0,"c":144,"r":144,"o":16,"t": "Tedy řekl Juda: Což díme pánu svému? co mluviti budeme? a čím se ospravedlníme? Bůhť jest našel nepravost služebníků tvých. Aj, služebníci jsme pána svého, i my i ten, u něhož nalezen jest koflík."},{"i":1340,"b":0,"c":144,"r":144,"o":17,"t": "Odpověděl Jozef: Odstup ode mne, abych to učinil. Muž, u něhož nalezen jest koflík, ten bude mým služebníkem; vy pak jděte u pokoji k otci svému."},{"i":1341,"b":0,"c":144,"r":144,"o":18,"t": "I přistoupil k němu Juda a řekl: Slyš mne, pane můj. Prosím, nechažť promluví služebník tvůj slovo v uši pána svého, a nehněvej se na služebníka svého; nebo jsi ty jako sám Farao."},{"i":1342,"b":0,"c":144,"r":144,"o":19,"t": "Pán můj ptal se služebníků svých, řka: Máte-li otce, neb bratra?"},{"i":1343,"b":0,"c":144,"r":144,"o":20,"t": "A odpověděli jsme pánu mému: Máme otce starého, a pachole v starosti jeho zplozené malé, jehož bratr umřel, a on sám pozůstal po mateři své, a otec jeho miluje jej."},{"i":1344,"b":0,"c":144,"r":144,"o":21,"t": "I řekl jsi služebníkům svým: Přiveďte ho ke mně, a pohledím na něj."},{"i":1345,"b":0,"c":144,"r":144,"o":22,"t": "A řekli jsme pánu mému: Nemůžeť pachole opustiti otce svého; nebo opustí-li otce svého, on umře."},{"i":1346,"b":0,"c":144,"r":144,"o":23,"t": "Ty pak řekl jsi služebníkům svým: Nepřijde-li bratr váš mladší s vámi, nepokoušejte se více viděti tváři mé."},{"i":1347,"b":0,"c":144,"r":144,"o":24,"t": "I stalo se, když jsme se vrátili k služebníku tvému, otci mému, a jemu vypravovali slova pána svého,"},{"i":1348,"b":0,"c":144,"r":144,"o":25,"t": "Že řekl otec náš: Jděte zase, nakupte nám něco potravy."},{"i":1349,"b":0,"c":144,"r":144,"o":26,"t": "Odpověděli jsme: Nemůžeme jíti,než bude-li bratr náš mladší s námi, tedy půjdeme; nebo bychom nemohli viděti tváři toho muže, nebyl-li by bratr náš nejmladší s námi."},{"i":1350,"b":0,"c":144,"r":144,"o":27,"t": "I řekl nám služebník tvůj, otec můj: Vy víte, že dva toliko syny porodila mi žena má."},{"i":1351,"b":0,"c":144,"r":144,"o":28,"t": "A vyšel jeden ode mne, o němž jsem pravil: Jistě roztrhán jest, a neviděl jsem ho dosavad."},{"i":1352,"b":0,"c":144,"r":144,"o":29,"t": "Vezmete-li i tohoto ode mne, a přišlo by na něj něco zlého, tedy uvedete šediny mé s trápením do hrobu."},{"i":1353,"b":0,"c":144,"r":144,"o":30,"t": "Tak tedy, když přijdu k služebníku tvému, otci svému, a pacholete nebude s námi, (ješto duše jeho spojena jest s duší tohoto):"},{"i":1354,"b":0,"c":144,"r":144,"o":31,"t": "Přijde na to, když uzří, že pacholete není, umře; a uvedou služebníci tvoji šediny služebníka tvého, otce svého, s žalostí do hrobu."},{"i":1355,"b":0,"c":144,"r":144,"o":32,"t": "Nebo služebník tvůj slíbil za pachole, abych je vzal od otce svého, řka: Jestliže ho nepřivedu zase k tobě, tedy vinen budu hříchem otci mému po všecky dny."},{"i":1356,"b":0,"c":144,"r":144,"o":33,"t": "Protož nyní nechť zůstane, prosím, služebník tvůj místo pacholete tohoto za služebníka pánu svému, a pachole ať vstoupí s bratry svými."},{"i":1357,"b":0,"c":144,"r":144,"o":34,"t": "Nebo jak bych já vstoupil k otci svému, kdyby tohoto pacholete nebylo se mnou? Leč bych chtěl viděti trápení, kteréž by přišlo na otce mého."},{"i":1358,"b":0,"c":145,"r":145,"o":1,"t": "Jozef pak nemoha se déle zdržeti, přede všemi přístojícími zvolal: Kažte všechněm ven! I nezůstal žádný s nimi, když se známil Jozef s bratřími svými."},{"i":1359,"b":0,"c":145,"r":145,"o":2,"t": "Potom pozdvihl hlasu svého s pláčem; a slyšeli to Egyptští, slyšel také dům Faraonův."},{"i":1360,"b":0,"c":145,"r":145,"o":3,"t": "I řekl Jozef bratřím svým: Já jsem Jozef. Ještě-li jest živ otec můj? A nemohli mu odpovědíti bratří jeho; nebo se ho velmi ulekli."},{"i":1361,"b":0,"c":145,"r":145,"o":4,"t": "Tedy řekl Jozef bratřím svým: Přistuptež medle ke mně. I přistoupili. A řekl: Já jsem Jozef bratr váš, kteréhož jste prodali do Egypta."},{"i":1362,"b":0,"c":145,"r":145,"o":5,"t": "Protož nyní nermuťte se, a neztěžujte sobě toho, že jste mne sem prodali; nebo pro zachování života vašeho poslal mne Bůh před vámi."},{"i":1363,"b":0,"c":145,"r":145,"o":6,"t": "Nebo dvě létě již hlad jest v zemi, a ještě pět let přijde, v nichž nebudou orati, ani žíti."},{"i":1364,"b":0,"c":145,"r":145,"o":7,"t": "Poslal mne, pravím, Bůh před vámi, pro zachování vás ostatků na zemi, a pro zachování životů vašich vysvobozením velikým."},{"i":1365,"b":0,"c":145,"r":145,"o":8,"t": "Tak tedy ne vy jste mne poslali sem, ale Bůh, kterýž mne dal za otce Faraonovi, a za pána všemu domu jeho, a panovníka po vší zemi Egyptské."},{"i":1366,"b":0,"c":145,"r":145,"o":9,"t": "Pospěšte a vstupte k otci mému, a rcete jemu: Toto praví syn tvůj Jozef: Učinil mne Bůh pánem všeho Egypta; přijdiž ke mně, neprodlévej."},{"i":1367,"b":0,"c":145,"r":145,"o":10,"t": "A bydliti budeš v zemi Gesen; a budeš blízko mne, ty i synové tvoji, i vnukové tvoji, stáda tvá, a volové tvoji, a cožkoli máš."},{"i":1368,"b":0,"c":145,"r":145,"o":11,"t": "A budu tě chovati tam, (nebo ještě pět let hlad bude), abys snad pro hlad nezahynul, ty i dům tvůj, a cožkoli máš."},{"i":1369,"b":0,"c":145,"r":145,"o":12,"t": "A aj, oči vaše vidí, i oči bratra mého Beniamina, že ústa má mluví vám."},{"i":1370,"b":0,"c":145,"r":145,"o":13,"t": "Povíte také otci mému o vší slávě mé v Egyptě, a což jste koli viděli; pospěštež tedy, a přiveďte otce mého sem."},{"i":1371,"b":0,"c":145,"r":145,"o":14,"t": "Tedy padl na šíji Beniamina bratra svého, a plakal; Beniamin také plakal na šíji jeho."},{"i":1372,"b":0,"c":145,"r":145,"o":15,"t": "A políbiv všech bratří svých, plakal nad nimi; a potom mluvili bratří jeho s ním."},{"i":1373,"b":0,"c":145,"r":145,"o":16,"t": "Slyšána pak jest v domě Faraonově pověst tato: Přišli bratří Jozefovi. I bylo to velmi vděčné Faraonovi i všechněm služebníkům jeho."},{"i":1374,"b":0,"c":145,"r":145,"o":17,"t": "A řekl Farao Jozefovi: Rci bratřím svým: Toto učiňte: Naložíce na hovada svá, jděte, a navraťte se do země Kananejské."},{"i":1375,"b":0,"c":145,"r":145,"o":18,"t": "A vezmouce otce svého a čeládky své, přiďte ke mně, a dám vám dobré místo v zemi Egyptské, a jísti budete tuk země této."},{"i":1376,"b":0,"c":145,"r":145,"o":19,"t": "Ty pak rozkaž jim: Toto učiňte: Vezměte sobě z země Egyptské vozy pro děti a ženy své, a vezměte otce svého, a přiďte."},{"i":1377,"b":0,"c":145,"r":145,"o":20,"t": "Aniž se ohlédejte na nábytky své; nebo nejlepší místo ve vší zemi Egyptské vaše bude."},{"i":1378,"b":0,"c":145,"r":145,"o":21,"t": "I učinili tak synové Izraelovi. A dal jim Jozef vozy podlé rozkázaní Faraonova; dal také jim pokrmy na cestu."},{"i":1379,"b":0,"c":145,"r":145,"o":22,"t": "Všechněm jim dal, každému dvoje šaty; ale Beniaminovi dal tři sta stříbrných, a patery šaty jiné a jiné."},{"i":1380,"b":0,"c":145,"r":145,"o":23,"t": "Otci pak svému poslal tyto věci: Deset oslů, kteříž nesli z nejlepších věcí Egyptských, a deset oslic, kteréž nesly obilí, a chléb a pokrmy otci jeho na cestu."},{"i":1381,"b":0,"c":145,"r":145,"o":24,"t": "A propouštěje bratří své, aby odešli, řekl jim: Nevaďtež se na cestě."},{"i":1382,"b":0,"c":145,"r":145,"o":25,"t": "Tedy brali se z Egypta, a přišli do země Kananejské k Jákobovi otci svému."},{"i":1383,"b":0,"c":145,"r":145,"o":26,"t": "A zvěstovali jemu, řkouce: Jozef ještě živ jest, ano i panuje ve vší zemi Egyptské. I omdlelo srdce jeho; nebo slyšev to nevěřil jim."},{"i":1384,"b":0,"c":145,"r":145,"o":27,"t": "Tedy vypravovali jemu všecka slova Jozefova, kteráž mluvil jim; a vida vozy, kteréž poslal Jozef pro něho, okřál duch Jákoba otce jejich."},{"i":1385,"b":0,"c":145,"r":145,"o":28,"t": "I řekl Izrael: Dostiť jest, když ještě syn můj živ jest; půjdu a uzřím ho, prvé než umru."},{"i":1386,"b":0,"c":146,"r":146,"o":1,"t": "Tedy bral se Izrael se vším, což měl; a přišed do Bersabé, obětoval oběti Bohu otce svého Izáka."},{"i":1387,"b":0,"c":146,"r":146,"o":2,"t": "I mluvil Bůh Izraelovi u vidění nočním, řka: Jákobe, Jákobe! Kterýžto odpověděl: Aj, teď jsem."},{"i":1388,"b":0,"c":146,"r":146,"o":3,"t": "I řekl: Já jsem ten Bůh silný, Bůh otce tvého. Neboj se sstoupiti do Egypta, nebo v národ veliký tam tebe učiním."},{"i":1389,"b":0,"c":146,"r":146,"o":4,"t": "Já sstoupím s tebou do Egypta, a já tě také i zase přivedu; a Jozef položí ruku svou na oči tvé."},{"i":1390,"b":0,"c":146,"r":146,"o":5,"t": "Vstal tedy Jákob z Bersabé; a synové Izraelovi vzali Jákoba otce svého, a děti své s ženami svými na vozy, kteréž poslal pro něho Farao."},{"i":1391,"b":0,"c":146,"r":146,"o":6,"t": "Pobrali také dobytek svůj, a zboží své, kteréhož nabyli v zemi Kananejské; a přišli do Egypta, Jákob i všecko símě jeho s ním."},{"i":1392,"b":0,"c":146,"r":146,"o":7,"t": "Syny i vnuky, dcery i vnučky své, a všecku rodinu svou uvedl s sebou do Egypta."},{"i":1393,"b":0,"c":146,"r":146,"o":8,"t": "A tato jsou jména synů Izraelových, kteříž vešli do Egypta: Jákob a synové jeho. Prvorozený Jákobův Ruben."},{"i":1394,"b":0,"c":146,"r":146,"o":9,"t": "A synové Rubenovi: Enoch, Fallu, Ezron a Charmi."},{"i":1395,"b":0,"c":146,"r":146,"o":10,"t": "Synové pak Simeonovi: Jamuel, Jamin, Ahod, Jachin, Sohar a Saul, syn jedné ženy Kananejské."},{"i":1396,"b":0,"c":146,"r":146,"o":11,"t": "Synové Léví: Gerson, Kahat a Merari."},{"i":1397,"b":0,"c":146,"r":146,"o":12,"t": "Synové Judovi: Her, Onan, Séla, Fáres a Zára. (Ale umřel Her a Onan v zemi Kananejské.) Fáres pak měl syny: Ezrona a Hamule."},{"i":1398,"b":0,"c":146,"r":146,"o":13,"t": "Synové Izacharovi: Tola, Fua, Job a Simron."},{"i":1399,"b":0,"c":146,"r":146,"o":14,"t": "A synové Zabulonovi: Sared, Elon a Jahelel."}]