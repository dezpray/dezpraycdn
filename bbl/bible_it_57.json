[{"i":5700,"b":4,"c":529,"r":529,"o":21,"t": "E il Signore lo separerà d’infra tutte le tribù d’Israele, a male; secondo tutte l’esecrazioni del patto scritto in questo Libro della Legge."},{"i":5701,"b":4,"c":529,"r":529,"o":22,"t": "Onde la generazione futura, i vostri figliuoli che sorgeranno dopo voi, e il forestiere che verrà di paese lontano diranno, quando vedranno le piaghe di questo paese, e le sue infermità, delle quali il Signore l’avrà afflitto;"},{"i":5702,"b":4,"c":529,"r":529,"o":23,"t": "e che tutta la terra di esso sarà solfo, salsuggine ed arsura; e che non sarà seminata, e che non produrrà nulla, e che non vi crescerà alcuna erba: qual fu la sovversione di Sodoma, di Gomorra, di Adma e di Seboim; le quali il Signore sovvertì nella sua ira, e nel suo cruccio;"},{"i":5703,"b":4,"c":529,"r":529,"o":24,"t": "anzi pur tutte le nazioni diranno: Perchè ha fatto il Signore così a questo paese? quale è l’ardor di questa grand’ira?"},{"i":5704,"b":4,"c":529,"r":529,"o":25,"t": "E si dirà: Perciocchè hanno abbandonato il patto del Signore Iddio de’ lor padri il quale egli avea fatto con loro, quando li ebbe tratti fuor del paese di Egitto;"},{"i":5705,"b":4,"c":529,"r":529,"o":26,"t": "e sono andati, e hanno servito ad altri dii, e li hanno adorati; dii, i quali essi non aveano conosciuti; e i quali il Signore non avea lor dati per parte."},{"i":5706,"b":4,"c":529,"r":529,"o":27,"t": "Laonde l’ira del Signore si è accesa contro a questo paese, per far venir sopra esso tutte le maledizioni scritte in questo Libro;"},{"i":5707,"b":4,"c":529,"r":529,"o":28,"t": "e il Signore li ha stirpati d’in su la lor terra, con ira, con cruccio e con grande indegnazione; e li ha cacciati in un altro paese come oggi appare."},{"i":5708,"b":4,"c":530,"r":530,"o":1,"t": "OR avverrà che, dopo che tutte queste cose, la benedizione e la maledizione, le quali io ho poste davanti a te, saranno venute sopra te; e tu te le ridurrai a mente fra tutte le genti dove il Signore Iddio ti avrà sospinto;"},{"i":5709,"b":4,"c":530,"r":530,"o":2,"t": "e ti convertirai al Signore Iddio tuo, e ubbidirai alla sua voce, tu, e i tuoi figliuoli, con tutto il tuo cuore, e con tutta l’anima tua, interamente come io ti comando oggi;"},{"i":5710,"b":4,"c":530,"r":530,"o":3,"t": "il Signore Iddio tuo altresì ti ricondurrà di cattività, e avrà pietà di te, e tornerà a raccoglierti d’infra tutti i popoli, fra’ quali il Signore Iddio tuo ti avrà disperso."},{"i":5711,"b":4,"c":530,"r":530,"o":4,"t": "Avvegnachè tu fossi stato sospinto all’estremità del cielo, pure il Signore Iddio tuo ti raccoglierà di là, e ti prenderà di là."},{"i":5712,"b":4,"c":530,"r":530,"o":5,"t": "E il Signore Iddio tuo ti condurrà nel paese, che i tuoi padri avranno posseduto, e tu lo possederai; ed egli ti farà del bene, e ti accrescerà più che i tuoi padri."},{"i":5713,"b":4,"c":530,"r":530,"o":6,"t": "E il Signore Iddio tuo circonciderà il tuo cuore, e il cuore della tua progenie; acciocchè tu ami il Signore Iddio tuo con tutto il tuo cuore, e con tutta l’anima tua, affinchè tu viva."},{"i":5714,"b":4,"c":530,"r":530,"o":7,"t": "E il Signore Iddio tuo metterà tutte queste esecrazioni sopra i tuoi nemici, e sopra quelli che ti odieranno, i quali ti avranno perseguitato."},{"i":5715,"b":4,"c":530,"r":530,"o":8,"t": "Così, quando tu ti sarai convertito, e ubbidirai alla voce del Signore, e metterai in opera tutti i suoi comandamenti, i quali oggi ti do,"},{"i":5716,"b":4,"c":530,"r":530,"o":9,"t": "il Signore Iddio tuo ti farà abbondare in beni, in ogni opera delle tue mani, nel frutto del tuo seno, e nel frutto del tuo bestiame, e nel frutto della tua terra; perciocchè il Signore tornerà a rallegrarsi in te a bene, come si rallegrò ne’ tuoi padri."},{"i":5717,"b":4,"c":530,"r":530,"o":10,"t": "Perciocchè tu ubbidirai alla voce del Signore Iddio tuo, per osservare i suoi comandamenti, e i suoi statuti, scritti in questo Libro della Legge; dopo che tu ti sarai convertito al Signore Iddio tuo con tutto il tuo cuore, e con tutta l’anima tua"},{"i":5718,"b":4,"c":530,"r":530,"o":11,"t": "Conciossiachè questo comandamento, ch’io ti do oggi, non sia tanto alto che tu nol possa comprendere; e anche non è lontano."},{"i":5719,"b":4,"c":530,"r":530,"o":12,"t": "Egli non è nel cielo, perchè tu dica: Chi salirà per noi al cielo, e ce lo recherà, e ce lo farà intendere, acciocchè lo mettiamo in opera?"},{"i":5720,"b":4,"c":530,"r":530,"o":13,"t": "Parimente non è oltre mare, perchè tu dica: Chi passerà oltre mare per noi, e ce lo recherà, e ce lo farà intendere, acciocchè lo mettiamo in opera?"},{"i":5721,"b":4,"c":530,"r":530,"o":14,"t": "Anzi questa parola è molto vicina a te; ella è nella tua bocca e nel tuo cuore, per metterla in opera"},{"i":5722,"b":4,"c":530,"r":530,"o":15,"t": "Vedi, io pongo oggi davanti a te la vita e il bene; e la morte e il male."},{"i":5723,"b":4,"c":530,"r":530,"o":16,"t": "Conciossiachè io ti comandi oggi di amare il Signore Iddio tuo, di camminar nelle sue vie, e di osservare i suoi comandamenti, e i suoi statuti, e le sue leggi; acciocchè tu viva, e cresca; e che il Signore Iddio tuo ti benedica, nel paese dove tu entri per possederlo."},{"i":5724,"b":4,"c":530,"r":530,"o":17,"t": "Ma, se il cuor tuo si rivolge indietro, e se tu non ubbidisci, anzi sei sospinto ad adorare altri dii, e servir loro,"},{"i":5725,"b":4,"c":530,"r":530,"o":18,"t": "io vi annunzio oggi che del tutto perirete, e che non prolungherete i vostri giorni sopra la terra, per entrar nella quale, e per possederla, voi passate il Giordano."},{"i":5726,"b":4,"c":530,"r":530,"o":19,"t": "Io prendo oggi in testimonio contr’a voi il cielo e la terra, ch’io ho posta davanti a voi la vita e la morte; la benedizione e la maledizione; eleggete adunque la vita, acciocchè tu viva, tu, e la tua progenie;"},{"i":5727,"b":4,"c":530,"r":530,"o":20,"t": "amando il Signore Iddio tuo, ubbidendo alla sua voce, e attenendovi a lui conciossiachè egli sia la tua vita, e la lunghezza de’ tuoi giorni; per abitare in su la terra, della quale il Signore Iddio vostro giurò a’ tuoi padri, ad Abrahamo, ad Isacco, e a Giacobbe, ch’egli la darebbe loro"},{"i":5728,"b":4,"c":531,"r":531,"o":1,"t": "POI Mosè andò, e tenne questi ragionamenti a tutto Israele, e disse loro:"},{"i":5729,"b":4,"c":531,"r":531,"o":2,"t": "Io sono oggi d’età di centovent’anni; io non posso più andare e venire; oltre a ciò, il Signore mi ha detto: Tu non passerai questo Giordano."},{"i":5730,"b":4,"c":531,"r":531,"o":3,"t": "Il Signore Iddio tuo sarà quel che passerà davanti a te; esso distruggerà d’innanzi a te queste nazioni, e tu possederai il lor paese; Giosuè sarà quel che passerà davanti a voi, come il Signore ne ha parlato."},{"i":5731,"b":4,"c":531,"r":531,"o":4,"t": "E il Signore farà a quelle, come ha fatto a Sihon, e ad Og, re degli Amorrei, e al lor paese, i quali egli ha distrutti."},{"i":5732,"b":4,"c":531,"r":531,"o":5,"t": "E il Signore le metterà in vostro potere, e voi farete loro interamente secondo il comandamento che io v’ho dato."},{"i":5733,"b":4,"c":531,"r":531,"o":6,"t": "Siate valenti, e fortificatevi; non temete, e non vi spaventate di loro; perciocchè il Signore Iddio vostro è quel che cammina teco; egli non ti lascerà, e non ti abbandonerà."},{"i":5734,"b":4,"c":531,"r":531,"o":7,"t": "Poi Mosè chiamò Giosuè, e gli disse in presenza di tutto Israele: Sii valente, e fortificati; perciocchè tu sei quel che entrerai con questo popolo nel paese, del quale il Signore giurò a’ lor padri ch’egli lo darebbe loro; e tu lo metterai in possessione di esso."},{"i":5735,"b":4,"c":531,"r":531,"o":8,"t": "E il Signore è quel che cammina davanti a te; egli sarà teco, egli non ti lascerà, e non ti abbandonerà; non temere, e non ispaventarti"},{"i":5736,"b":4,"c":531,"r":531,"o":9,"t": "POI Mosè scrisse questa legge, e la diede a’ sacerdoti, figliuoli di Levi, i quali portano l’Arca del Patto del Signore; e a tutti gli Anziani d’Israele."},{"i":5737,"b":4,"c":531,"r":531,"o":10,"t": "E Mosè comandò, e disse loro: In capo d’ogni settimo anno, nel termine dell’anno della remissione, nella festa de’ Tabernacoli;"},{"i":5738,"b":4,"c":531,"r":531,"o":11,"t": "quando tutto Israele sarà venuto per comparir davanti alla faccia del Signore Iddio vostro, nel luogo ch’egli avrà scelto, leggi questa Legge davanti a tutto Israele, sì ch’egli l’oda;"},{"i":5739,"b":4,"c":531,"r":531,"o":12,"t": "avendo raunato il popolo, gli uomini, e le donne, e i piccoli fanciulli, e il tuo forestiere che sarà dentro alle tue porte; acciocchè odano, e imparino, e temano il Signore Iddio vostro, e osservino di mettere in opera tutte le parole di questa Legge;"},{"i":5740,"b":4,"c":531,"r":531,"o":13,"t": "e che i lor figliuoli, i quali non hanno ancora alcuna conoscenza, odano, e imparino a temere il Signore Iddio vostro, tutto il tempo che voi viverete in su la terra, nella quale, passato il Giordano, voi entrate per possederla"},{"i":5741,"b":4,"c":531,"r":531,"o":14,"t": "E IL Signore disse a Mosè: Ecco, il tempo della tua morte è vicino; chiama Giosuè, e presentatevi nel Tabernacolo della convenenza; ed io gli comanderò ciò ch’egli ha da fare. Mosè adunque e Giosuè andarono, e si presentarono nel Tabernacolo della convenenza."},{"i":5742,"b":4,"c":531,"r":531,"o":15,"t": "E il Signore apparve nel Tabernacolo, nella colonna della nuvola; e la colonna della nuvola si fermò in su l’entrata del Tabernacolo."},{"i":5743,"b":4,"c":531,"r":531,"o":16,"t": "E il Signore disse a Mosè: Ecco tu sei per giacer in breve co’ tuoi padri; e questo popolo si leverà, e fornicherà dietro agl’iddii stranieri del paese, nel quale egli entra; e mi abbandonerà, e romperà il mio patto che io ho fatto con lui."},{"i":5744,"b":4,"c":531,"r":531,"o":17,"t": "E in quel giorno l’ira mia si accenderà contro a lui, e io l’abbandonerò, e nasconderò da lui la mia faccia, e sarà consumato; e gran mali ed angosce gli avverranno; e in quel giorno egli dirà: Questi mali non mi sono eglino avvenuti perchè il Signore non è nel mezzo di me?"},{"i":5745,"b":4,"c":531,"r":531,"o":18,"t": "E io nasconderò del tutto la mia faccia in quel giorno, per tutto il male ch’egli avrà fatto; perciocchè si sarà rivolto ad altri dii."},{"i":5746,"b":4,"c":531,"r":531,"o":19,"t": "Ora dunque, scrivetevi questo Cantico, ed insegnatelo a’ figliuoli d’Israele, mettendolo loro in bocca; acciocchè questo Cantico mi sia per testimonio contro a’ figliuoli d’Israele."},{"i":5747,"b":4,"c":531,"r":531,"o":20,"t": "Perciocchè io l’introdurrò nella terra, la quale io giurai a’ suoi padri, terra stillante latte e miele; ed egli mangerà, e sarà saziato, e ingrassato; ed egli si rivolgerà ad altri dii, e servirà loro, e mi dispetterà, e romperà il mio patto."},{"i":5748,"b":4,"c":531,"r":531,"o":21,"t": "Onde, quando gran mali ed angosce gli saranno avvenute, questo Cantico testimonierà contro a lui in faccia; perciocchè non sarà dimenticato per non esser più nella bocca della sua progenie; conciossiachè io conosca la sua natura, ciò ch’egli fa oggi, innanzi ch’io l’abbia introdotto nel paese, ch’io ho giurato"},{"i":5749,"b":4,"c":531,"r":531,"o":22,"t": "Mosè adunque scrisse questo Cantico in quel giorno, e l’insegnò a’ figliuoli d’Israele."},{"i":5750,"b":4,"c":531,"r":531,"o":23,"t": "Poi il Signore diede comandamenti a Giosuè, figliuolo di Nun, e gli disse: Sii valente, e fortificati; perciocchè tu sei quel che introdurrai i figliuoli d’Israele nel paese che io ho loro giurato; e io sarò teco."},{"i":5751,"b":4,"c":531,"r":531,"o":24,"t": "E, dopo che Mosè ebbe finito di scrivere compiutamente le parole di questa Legge in un libro,"},{"i":5752,"b":4,"c":531,"r":531,"o":25,"t": "comandò a’ Leviti, che aveano da portar l’Arca del Patto del Signore, e disse loro:"},{"i":5753,"b":4,"c":531,"r":531,"o":26,"t": "Prendete questo Libro della Legge, e mettetelo allato all’Arca del Patto del Signore Iddio vostro; e sia quivi per testimonio contro a te."},{"i":5754,"b":4,"c":531,"r":531,"o":27,"t": "Perciocchè io conosco la tua ribellione, e il tuo collo duro; ecco oggi, essendo io ancora in vita appresso di voi, voi siete stati ribelli contro al Signore; e quanto più lo sarete dopo la mia morte?"},{"i":5755,"b":4,"c":531,"r":531,"o":28,"t": "Raunate appresso di me tutti gli Anziani delle vostre tribù, e i vostri Ufficiali, e io pronunzierò, in lor presenza, queste parole, e prenderò in testimonio contro a loro il cielo e la terra."},{"i":5756,"b":4,"c":531,"r":531,"o":29,"t": "Perciocchè io so che, dopo la mia morte, per certo voi vi corromperete, e vi rivolgerete dalla via ch’io v’ho comandata; onde male vi avverrà nel tempo a venire; perciocchè avrete fatto ciò che dispiace al Signore, dispettandolo con l’opera delle vostre mani."},{"i":5757,"b":4,"c":531,"r":531,"o":30,"t": "Mosè adunque pronunziò da un capo all’altro le parole di questo Cantico, nella presenza di tutta la raunanza di Israele"},{"i":5758,"b":4,"c":532,"r":532,"o":1,"t": "CIELI, porgete gli orecchi, ed io parlerò; Ed ascolti la terra le parole della mia bocca."},{"i":5759,"b":4,"c":532,"r":532,"o":2,"t": "La mia dottrina stillerà come pioggia, E il mio ragionamento colerà come rugiada; Come pioggia minuta in su l’erbetta, E come pioggia a grosse gocciole in su l’erbe;"},{"i":5760,"b":4,"c":532,"r":532,"o":3,"t": "Perciocchè io celebrerò il Nome del Signore. Magnificate l’Iddio nostro."},{"i":5761,"b":4,"c":532,"r":532,"o":4,"t": "L’opera della Rocca è compiuta; Conciossiachè tutte le sue vie sieno dirittura; Iddio è verità, senza alcuna iniquità; Egli è giusto e diritto."},{"i":5762,"b":4,"c":532,"r":532,"o":5,"t": "Esso si è corrotto inverso lui; Il lor vizio non è di figliuoli suoi; Egli è una generazione perversa e storta."},{"i":5763,"b":4,"c":532,"r":532,"o":6,"t": "Popolo stolto, e non savio, è questa la retribuzione che voi fate al Signore? Non è egli tuo padre, che t’ha acquistato? Non è egli quel che ti ha fatto, e ti ha stabilito?"},{"i":5764,"b":4,"c":532,"r":532,"o":7,"t": "Ricordati de’ giorni antichi; Considera gli anni dell’età addietro; Domandane tuo padre, ed egli te lo dichiarerà; I tuoi vecchi, ed essi te lo diranno."},{"i":5765,"b":4,"c":532,"r":532,"o":8,"t": "Quando l’Altissimo spartiva l’eredità alle nazioni, Quando egli divideva i figliuoli di Adamo, Egli costituì i confini de’ popoli, Secondo il numero de’ figliuoli d’Israele."},{"i":5766,"b":4,"c":532,"r":532,"o":9,"t": "Perciocchè la parte del Signore è il suo popolo; Giacobbe è la sorte della sua eredità."},{"i":5767,"b":4,"c":532,"r":532,"o":10,"t": "Egli lo trovò in una terra di deserto, E in un luogo desolato d’urli di solitudine; Egli l’ha menato attorno, egli l’ha ammaestrato, Egli l’ha conservato come la pupilla dell’occhio suo."},{"i":5768,"b":4,"c":532,"r":532,"o":11,"t": "Come l’aquila fa muovere la sua nidata, Si dimena sopra i suoi figli, Spande le sue ale, li prende, E li porta sopra le sue penne;"},{"i":5769,"b":4,"c":532,"r":532,"o":12,"t": "Il Signore solo l’ha condotto, E con lui non è stato alcun dio strano."},{"i":5770,"b":4,"c":532,"r":532,"o":13,"t": "Egli l’ha fatto passare a cavallo sopra gli alti luoghi della terra, Onde egli ha mangiati i frutti de’ campi; E gli ha ancora dato a suggere il miele dalla rupe, E l’olio dal macigno;"},{"i":5771,"b":4,"c":532,"r":532,"o":14,"t": "Il burro delle vacche, e il latte delle pecore, Col grasso degli agnelli, e de’ montoni di Basan, e de’ becchi; Insieme con la grascia del fior di frumento; E tu hai bevuto il vin puro, il sugo dell’uve"},{"i":5772,"b":4,"c":532,"r":532,"o":15,"t": "Ma Iesurun si è ingrassato, e ha ricalcitrato; Tu ti sei ingrassato, ingrossato, e coperto di grasso; Ed egli ha abbandonato Iddio che l’ha fatto, E ha villaneggiata la Rocca della sua salute."},{"i":5773,"b":4,"c":532,"r":532,"o":16,"t": "Essi l’hanno mosso a gelosia con iddii strani, E l’hanno irritato con abbominazioni."},{"i":5774,"b":4,"c":532,"r":532,"o":17,"t": "Hanno sacrificato a’ demonii, e non a Dio; A dii, i quali essi non aveano conosciuti, Dii nuovi, venuti di prossimo, De’ quali i vostri padri non aveano avuta paura."},{"i":5775,"b":4,"c":532,"r":532,"o":18,"t": "Tu hai dimenticata la Rocca che t’ha generato, E hai posto in obblio Iddio che t’ha formato"},{"i":5776,"b":4,"c":532,"r":532,"o":19,"t": "E il Signore l’ha veduto, ed è stato sdegnato, Per lo dispetto fattogli da suoi figliuoli e dalle sue figliuole."},{"i":5777,"b":4,"c":532,"r":532,"o":20,"t": "E ha detto: Io nasconderò da loro la mia faccia, Io vedrò qual sarà il lor fine; Conciossiachè sieno una generazione perversissima, Figliuoli ne’ quali non v’è alcuna lealtà."},{"i":5778,"b":4,"c":532,"r":532,"o":21,"t": "Essi m’hanno mosso a gelosia per cose che non sono Dio, E m’hanno provocato a sdegno per le lor vanità; Io altresì li muoverò a gelosia per un popolo che non è popolo, E li provocherò a sdegno per una gente stolta."},{"i":5779,"b":4,"c":532,"r":532,"o":22,"t": "Perciocchè un fuoco s’è acceso nella mia ira. Ed ha arso fino al luogo più basso sotterra, Ed ha consumata la terra e il suo frutto, Ed ha divampati i fondamenti delle montagne."},{"i":5780,"b":4,"c":532,"r":532,"o":23,"t": "Io accumulerò sopra loro mali sopra mali, E impiegherò contro a loro tutte le mie saette."},{"i":5781,"b":4,"c":532,"r":532,"o":24,"t": "Saranno arsi di fame, e divorati da carboncelli, E da pestilenza amarissima; E io manderò contro a loro i denti delle fiere, Insieme col veleno de’ rettili della polvere."},{"i":5782,"b":4,"c":532,"r":532,"o":25,"t": "La spada dipopolerà di fuori E dentro delle camerette lo spavento; Giovani e fanciulle, Bambini di poppa e uomini canuti"},{"i":5783,"b":4,"c":532,"r":532,"o":26,"t": "Io avrei detto: Io li dispergerò per tutti i canti del mondo, e farò venir meno la memoria di loro fra gli uomini;"},{"i":5784,"b":4,"c":532,"r":532,"o":27,"t": "Se non ch’io temeva del dispetto del nemico; Che talora i loro avversari non insuperbissero; Che talora non dicessero: La nostra mano è stata alta, E il Signore non ha operato tutto questo."},{"i":5785,"b":4,"c":532,"r":532,"o":28,"t": "Conciossiachè essi sieno una gente perduta di consigli, E non vi sia alcun senno in loro."},{"i":5786,"b":4,"c":532,"r":532,"o":29,"t": "Oh fossero pur savi, e intendessero queste cose, E considerassero il lor fine!"},{"i":5787,"b":4,"c":532,"r":532,"o":30,"t": "Come ne perseguirebbe uno mille, E ne metterebbero due in fuga diecimila, Se non fosse che la lor Rocca li ha venduti, E il Signore li ha messi nelle mani de’ lor nemici?"},{"i":5788,"b":4,"c":532,"r":532,"o":31,"t": "Conciossiachè la lor rocca non sia come la nostra Rocca, E i nostri nemici ne sieno giudici."},{"i":5789,"b":4,"c":532,"r":532,"o":32,"t": "Perciocchè la lor vigna è stata tolta dalla vigna di Sodoma, E da’ campi di Gomorra; Le loro uve sono uve di tosco, Hanno i grappi amari."},{"i":5790,"b":4,"c":532,"r":532,"o":33,"t": "Il lor vino è veleno di dragoni, Crudel veleno d’aspidi."},{"i":5791,"b":4,"c":532,"r":532,"o":34,"t": "Questo non è egli riposto appo me, E suggellato ne’ miei tesori?"},{"i":5792,"b":4,"c":532,"r":532,"o":35,"t": "A me appartiene di far la vendetta, e la retribuzione, Nel giorno che il piè loro vacillerà; Perciocchè il giorno della lor calamità è vicino, E le cose che son loro apparecchiate si affrettano."},{"i":5793,"b":4,"c":532,"r":532,"o":36,"t": "Quando il Signore avrà fatto giudicio del suo popolo, Egli si pentirà per l’amor de’ suoi servitori, Quando egli vedrà che ogni forza sarà venuta meno, E che non vi sarà nè serrato, nè lasciato."},{"i":5794,"b":4,"c":532,"r":532,"o":37,"t": "E dirà: Ove sono i lor dii? La Rocca, nella quale si confidavano?"},{"i":5795,"b":4,"c":532,"r":532,"o":38,"t": "Il grasso de’ sacrificii de’ quali essi mangiavano, E il vino delle cui offerte da spandere essi beveano; Levinsi eglino, e soccorranvi, E sienvi per ricetto"},{"i":5796,"b":4,"c":532,"r":532,"o":39,"t": "Vedete ora, che io, io son desso, E che non v’è alcun Dio meco; Io fo morire, e rimetto in vita; Io ferisco, e guarisco; E non v’è niuno che possa liberar dalla mia mano."},{"i":5797,"b":4,"c":532,"r":532,"o":40,"t": "Perciocchè io levo la mano al cielo, E dico: Come io vivo in eterno;"},{"i":5798,"b":4,"c":532,"r":532,"o":41,"t": "Se io aguzzo la mia folgorante spada, E prendo in mano il giudicio, Io farò la vendetta sopra i miei nemici, E farò la retribuzione a quelli che m’odiano."},{"i":5799,"b":4,"c":532,"r":532,"o":42,"t": "Io inebbrierò le mie saette di sangue, E la mia spada divorerà la carne; Io le inebbrierò del sangue degli uccisi e de’ prigioni, Cominciando dal capo; con vendette da nemico."}]