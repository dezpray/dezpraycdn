[{"i":10800,"b":12,"c":1315,"r":1315,"o":7,"t": "De’ figliuoli di Gherson, Ioel era il principale, ed avea seco centotrenta de’ suoi fratelli."},{"i":10801,"b":12,"c":1315,"r":1315,"o":8,"t": "De’ figliuoli di Elisafan, Semaia era il principale, ed avea seco dugento de’ suoi fratelli."},{"i":10802,"b":12,"c":1315,"r":1315,"o":9,"t": "De’ figliuoli di Hebron, Eliel era il principale, ed avea seco ottanta de’ suoi fratelli."},{"i":10803,"b":12,"c":1315,"r":1315,"o":10,"t": "De’ figliuoli di Uzziel, Amminadab era il principale, ed avea seco cento dodici de’ suoi fratelli."},{"i":10804,"b":12,"c":1315,"r":1315,"o":11,"t": "E Davide chiamò Sadoc ed Ebiatar, sacerdoti, e i Leviti Uriel, Asaia, e Ioel, Semaia, Eliel, ed Amminadab."},{"i":10805,"b":12,"c":1315,"r":1315,"o":12,"t": "E disse loro: Voi siete i capi delle famiglie paterne de’ Leviti; santificate voi, ed i vostri fratelli; acciocchè trasportiate l’Arca del Signore Iddio d’Israele al luogo che io le ho apparecchiato."},{"i":10806,"b":12,"c":1315,"r":1315,"o":13,"t": "Perciocchè voi non ci foste la prima volta, il Signore Iddio nostro fece una rottura fra noi; perciocchè noi non l’avevamo ricercato secondo che si conveniva."},{"i":10807,"b":12,"c":1315,"r":1315,"o":14,"t": "I sacerdoti adunque, e i Leviti, si santificarono, per trasportar l’Arca del Signore Iddio d’Israele."},{"i":10808,"b":12,"c":1315,"r":1315,"o":15,"t": "E i figliuoli dei Leviti portarono l’Arca di Dio in su le loro spalle, con le stanghe che aveano addosso, come Mosè avea comandato, secondo la parola del Signore."},{"i":10809,"b":12,"c":1315,"r":1315,"o":16,"t": "E Davide disse a’ principali d’infra i Leviti che facessero esser quivi presenti i lor fratelli cantori, con istrumenti musicali, salteri, e cetere, e cembali, sonando, ed alzando la voce, con allegrezza."},{"i":10810,"b":12,"c":1315,"r":1315,"o":17,"t": "E i Leviti fecero esser quivi presenti Heman, figliuolo di Ioel; e d’infra i fratelli di esso, Asaf, figliuolo di Berechia; e d’infra i figliuoli di Merari, lor fratelli, Etan, figliuolo di Cusaia;"},{"i":10811,"b":12,"c":1315,"r":1315,"o":18,"t": "e, con loro, i lor fratelli del secondo ordine: Zaccaria, e Ben, e Iaaziel, e Semiramot, e Iehiel, ed Unni, ed Eliab, e Benaia, e Maaseia, e Mattitia, ed Elifelehu, e Micneia, ed Obed-Edom, e Ieiel, portinai."},{"i":10812,"b":12,"c":1315,"r":1315,"o":19,"t": "Or questi cantori: Heman, Asaf, ed Etan, sonavano con cembali di rame;"},{"i":10813,"b":12,"c":1315,"r":1315,"o":20,"t": "e Zaccaria, e Iaaziel, e Semiramot, e Iehiel, ed Unni, ed Eliab, Maaseia, e Benaia, sonavano con salteri sopra Alamot."},{"i":10814,"b":12,"c":1315,"r":1315,"o":21,"t": "E Mattitia, ed Elifelehu, e Micneia, ed Obed-Edom, e Ieiel, ed Azaria, sonavano con le cetere sopra Seminit, per li canti di vittoria."},{"i":10815,"b":12,"c":1315,"r":1315,"o":22,"t": "E Chenania, principale fra i Leviti, intonava; egli presideva all’intonare, perciocchè egli era uomo intendente."},{"i":10816,"b":12,"c":1315,"r":1315,"o":23,"t": "E Berechia, ed Elcana, erano portinai dell’Arca."},{"i":10817,"b":12,"c":1315,"r":1315,"o":24,"t": "E Sebania, e Giosafat, e Natanael, ed Amasai, e Zaccaria, e Benaia, ed Eliezer, sacerdoti, sonavano con le trombe davanti all’Arca di Dio; ed Obed-Edom, e Iehia, erano portinai dell’Arca"},{"i":10818,"b":12,"c":1315,"r":1315,"o":25,"t": "Così Davide, e gli Anziani d’Israele, ed i capi delle migliaia, camminavano trasportando l’Arca del Patto del Signore dalla casa di Obed-Edom, con allegrezza."},{"i":10819,"b":12,"c":1315,"r":1315,"o":26,"t": "E quando Iddio dava alleggiamento a’ Leviti che portavano l’Arca del Patto del Signore, si sacrificavano sette giovenchi, e sette montoni."},{"i":10820,"b":12,"c":1315,"r":1315,"o":27,"t": "E Davide era ammantato d’un ammanto di bisso; e parimente tutti i Leviti che portavano l’Arca, ed i cantori, e Chenania, capo de’ cantori nell’intonare; e Davide avea indosso un Efod di lino."},{"i":10821,"b":12,"c":1315,"r":1315,"o":28,"t": "Così tutto Israele conduceva l’Arca del Patto del Signore, con grida d’allegrezza, con suon di corni, e con trombe, e con cembali, sonando con salteri, e con cetere."},{"i":10822,"b":12,"c":1315,"r":1315,"o":29,"t": "Ora, quando l’Arca del Patto del Signore giunse alla Città di Davide, Mical, figliuola di Saulle, riguardò dalla finestra, e vide il re Davide, che saltava, e festeggiava. Ed ella lo sprezzò nel suo cuore"},{"i":10823,"b":12,"c":1316,"r":1316,"o":1,"t": "Così portarono l’Arca di Dio, e la posarono in mezzo del padiglione che Davide le avea teso; poi offersero olocausti, e sacrificii da render grazie, davanti a Dio."},{"i":10824,"b":12,"c":1316,"r":1316,"o":2,"t": "E quando Davide ebbe finito di offerir gli olocausti, e i sacrificii da render grazie, benedisse il popolo nel Nome del Signore."},{"i":10825,"b":12,"c":1316,"r":1316,"o":3,"t": "E spartì a tutti gl’Israeliti, così agli uomini, come alle donne, una focaccia di pane, ed un pezzo di carne, ed un fiasco di vino per uno."},{"i":10826,"b":12,"c":1316,"r":1316,"o":4,"t": "Ed ordinò d’infra i Leviti, alcuni ministri per rammemorare, e per celebrare, e per lodare il Signore Iddio d’Israele, davanti all’Arca del Signore;"},{"i":10827,"b":12,"c":1316,"r":1316,"o":5,"t": "Asaf era il capo, e Zaccaria il secondo dopo lui; poi erano Ieiel, e Semiramot, e Iehiel, e Mattitia, ed Eliab, e Benaia, ed Obed-Edom. Or Ieiel sonava con salteri e con cetere; ed Asaf con cembali."},{"i":10828,"b":12,"c":1316,"r":1316,"o":6,"t": "E Benaia, e Iahaziel, sacerdoti, sonavano del continuo con trombe, davanti all’Arca del Patto di Dio"},{"i":10829,"b":12,"c":1316,"r":1316,"o":7,"t": "ALLORA, in quello stesso giorno, Davide diede primieramente questo salmo in mano ad Asaf, ed a’ suoi fratelli, per celebrare il Signore:"},{"i":10830,"b":12,"c":1316,"r":1316,"o":8,"t": "Celebrate il Signore, predicate il suo Nome, E fate chiari e conti i suoi fatti fra i popoli."},{"i":10831,"b":12,"c":1316,"r":1316,"o":9,"t": "Cantate a lui, salmeggiategli, Ragionate di tutte le sue maraviglie."},{"i":10832,"b":12,"c":1316,"r":1316,"o":10,"t": "Gloriatevi nel Nome della sua santità; Rallegrisi il cuor di coloro che cercano il Signore."},{"i":10833,"b":12,"c":1316,"r":1316,"o":11,"t": "Cercate il Signore, e la sua forza; Ricercate del continuo la sua faccia."},{"i":10834,"b":12,"c":1316,"r":1316,"o":12,"t": "Ricordate le sue maraviglie ch’egli ha fatte; I suoi miracoli, e i giudicii della sua bocca;"},{"i":10835,"b":12,"c":1316,"r":1316,"o":13,"t": "O progenie d’Israele, suo servitore; Figliuoli di Giacobbe, suoi eletti."},{"i":10836,"b":12,"c":1316,"r":1316,"o":14,"t": "Egli è il Signore Iddio nostro; I suoi giudicii sono per tutta la terra."},{"i":10837,"b":12,"c":1316,"r":1316,"o":15,"t": "Ricordatevi in perpetuo del suo patto, E in mille generazioni della parola ch’egli ha comandata;"},{"i":10838,"b":12,"c":1316,"r":1316,"o":16,"t": "Del suo patto, ch’egli fece con Abrahamo, E del suo giuramento ch’egli diede ad Isacco."},{"i":10839,"b":12,"c":1316,"r":1316,"o":17,"t": "Il quale egli confermò a Giacobbe, per istatuto; E ad Israele, per patto eterno;"},{"i":10840,"b":12,"c":1316,"r":1316,"o":18,"t": "Dicendo: Io ti darò il paese di Canaan, Per sorte della vostra eredità;"},{"i":10841,"b":12,"c":1316,"r":1316,"o":19,"t": "Quantunque voi siate in piccol numero, Ben poca gente, e forestieri in esso."},{"i":10842,"b":12,"c":1316,"r":1316,"o":20,"t": "E mentre essi andavano qua e là da una gente ad un’altra, E da un regno ad un altro popolo;"},{"i":10843,"b":12,"c":1316,"r":1316,"o":21,"t": "Non permise che alcuno li oppressasse, Anzi castigò dei re per amor loro,"},{"i":10844,"b":12,"c":1316,"r":1316,"o":22,"t": "Dicendo: Non toccate i miei Unti, E non fate male a’ miei profeti."},{"i":10845,"b":12,"c":1316,"r":1316,"o":23,"t": "Cantate al Signore, o abitanti di tutta la terra, Predicate tuttodì la sua salute."},{"i":10846,"b":12,"c":1316,"r":1316,"o":24,"t": "Raccontate la sua gloria fra le genti, Le sue maraviglie fra tutti i popoli."},{"i":10847,"b":12,"c":1316,"r":1316,"o":25,"t": "Perciocchè il Signore è grande, e degno di gran laude; Ed è tremendo sopra tutti gl’iddii."},{"i":10848,"b":12,"c":1316,"r":1316,"o":26,"t": "Perciocchè tutti gl’iddii de’ popoli sono idoli; Ma il Signore ha fatti i cieli."},{"i":10849,"b":12,"c":1316,"r":1316,"o":27,"t": "Maestà e magnificenza sono davanti a lui; Forza e letizia sono nel luogo dove egli abita."},{"i":10850,"b":12,"c":1316,"r":1316,"o":28,"t": "O voi, nazioni de’ popoli, rendete al Signore, Rendete al Signore gloria e potenza;"},{"i":10851,"b":12,"c":1316,"r":1316,"o":29,"t": "Rendete al Signore la gloria dovuta al suo Nome; Recate offerte, e venite davanti a lui; Adorate il Signore nel magnifico santuario."},{"i":10852,"b":12,"c":1316,"r":1316,"o":30,"t": "Tremate, o abitanti di tutta la terra, per la sua presenza; Certo il mondo sarà stabilito, senza potere esser più smosso."},{"i":10853,"b":12,"c":1316,"r":1316,"o":31,"t": "Rallegrinsi i cieli, e festeggi la terra, E dicasi fra le genti: Il Signore regna."},{"i":10854,"b":12,"c":1316,"r":1316,"o":32,"t": "Risuoni il mare, e quello che in esso si contiene; Festeggino le campagne, e tutto quello ch’è in esse."},{"i":10855,"b":12,"c":1316,"r":1316,"o":33,"t": "Allora gli alberi delle selve sclameranno di allegrezza, Per la presenza del Signore; Perciocchè egli viene per giudicar la terra."},{"i":10856,"b":12,"c":1316,"r":1316,"o":34,"t": "Celebrate il Signore; perciocchè egli è buono; Perciocchè la sua benignità è in eterno."},{"i":10857,"b":12,"c":1316,"r":1316,"o":35,"t": "E dite: Salvaci, o Dio della nostra salute, Raccoglici, e riscuotici dalle nazioni; Acciocchè celebriamo il Nome della tua santità, E ci gloriamo nella tua laude."},{"i":10858,"b":12,"c":1316,"r":1316,"o":36,"t": "Benedetto sia il Signore Iddio d’Israele da un secolo all’altro. E tutto il popolo disse: Amen; e lodò il Signore"},{"i":10859,"b":12,"c":1316,"r":1316,"o":37,"t": "DAVIDE adunque lasciò quivi, davanti all’Arca del Patto del Signore, Asaf e i suoi fratelli, per ministrar del continuo davanti all’Arca, giorno per giorno del continuo."},{"i":10860,"b":12,"c":1316,"r":1316,"o":38,"t": "Lasciò ancora Obed-Edom, figliuolo di Iedutun, ed Hosa, co’ lor fratelli, in numero di sessantotto."},{"i":10861,"b":12,"c":1316,"r":1316,"o":39,"t": "Lasciò eziandio il sacerdote Sadoc, co’ sacerdoti suoi fratelli, davanti al Tabernacolo del Signore, nell’alto luogo ch’era in Gabaon;"},{"i":10862,"b":12,"c":1316,"r":1316,"o":40,"t": "per offerir del continuo, sera e mattina, olocausti al Signore sopra l’Altare degli olocausti; e per far tutto quello che è scritto nella Legge del Signore, la quale egli ha data ad Israele."},{"i":10863,"b":12,"c":1316,"r":1316,"o":41,"t": "E con loro, erano Heman, e Iedutun, e gli altri ch’erano stati eletti, e nominatamente ordinati per celebrare il Signore perciocchè la sua benignità è in eterno;"},{"i":10864,"b":12,"c":1316,"r":1316,"o":42,"t": "erano, dico, con loro Heman, e Iedutun, con trombe, e con cembali, per li sonatori, e con altri strumenti della musica di Dio. E i figliuoli di Iedutun aveano la cura della porta."},{"i":10865,"b":12,"c":1316,"r":1316,"o":43,"t": "Poi tutto il popolo se ne andò, ciascuno a casa sua. E Davide se ne ritornò per benedire la casa sua"},{"i":10866,"b":12,"c":1317,"r":1317,"o":1,"t": "OR Davide, abitando in casa sua, disse al profeta Natan: Ecco, io abito in una casa di cedro, e l’Arca del Patto del Signore è sotto un padiglione."},{"i":10867,"b":12,"c":1317,"r":1317,"o":2,"t": "E Natan disse a Davide: Fa’ tutto quello che tu hai in cuore; perciocchè Iddio è teco."},{"i":10868,"b":12,"c":1317,"r":1317,"o":3,"t": "Ma quella stessa notte la parola del Signore fu indirizzata a Natan, dicendo:"},{"i":10869,"b":12,"c":1317,"r":1317,"o":4,"t": "Va’, e di’ al mio servitore Davide: Così ha detto il Signore: Tu non sarai quello che mi edificherai la Casa, per abitarvi dentro."},{"i":10870,"b":12,"c":1317,"r":1317,"o":5,"t": "Conciossiachè io non sia abitato in casa alcuna, dal dì ch’io trassi Israele fuor di Egitto, fino a questo giorno; anzi sono stato di tabernacolo in tabernacolo, e di padiglione in padiglione."},{"i":10871,"b":12,"c":1317,"r":1317,"o":6,"t": "Dovunque io son camminato con tutto Israele, ho io mai parlato ad alcuno de’ Giudici d’Israele, al quale io abbia comandato di pascere il mio popolo, dicendo: Perchè non mi avete voi edificata una Casa di cedro?"},{"i":10872,"b":12,"c":1317,"r":1317,"o":7,"t": "Ora dunque, così dirai al mio servitore Davide: Così ha detto il Signor degli eserciti: Io ti ho preso dalla mandria, di dietro alla greggia, acciocchè tu sii conduttore del mio popolo Israele;"},{"i":10873,"b":12,"c":1317,"r":1317,"o":8,"t": "e sono stato teco dovunque tu sei camminato, ed ho distrutti tutti i tuoi nemici d’innanzi a te; e t’ho acquistato un nome pari al nome de’ più grandi che sieno in terra."},{"i":10874,"b":12,"c":1317,"r":1317,"o":9,"t": "Ed anche costituirò un luogo al mio popolo Israele, e lo pianterò, ed egli abiterà in casa sua, e non sarà più agitato, e gl’iniqui non continueranno più a consumarlo, come da prima;"},{"i":10875,"b":12,"c":1317,"r":1317,"o":10,"t": "eziandio dal tempo che io ordinai de’ Giudici sopra il mio popolo Israele; ed io abbasserò tutti i tuoi nemici. Oltre a ciò, io ti dichiaro che il Signore ti edificherà una casa."},{"i":10876,"b":12,"c":1317,"r":1317,"o":11,"t": "E quando i tuoi giorni saranno compiuti, per andartene co’ tuoi padri, io farò sorgere uno della tua progenie dopo te, il qual sarà de’ tuoi figliuoli; e stabilirò il suo regno."},{"i":10877,"b":12,"c":1317,"r":1317,"o":12,"t": "Esso mi edificherà una Casa, ed io renderò fermo il suo trono in eterno."},{"i":10878,"b":12,"c":1317,"r":1317,"o":13,"t": "Io gli sarò padre, ed egli mi sarà figliuolo; ed io non ritrarrò la mia benignità da lui, come l’ho ritratta da colui ch’è stato davanti a te."},{"i":10879,"b":12,"c":1317,"r":1317,"o":14,"t": "Ed io lo stabilirò nella mia Casa, e nel mio Regno, in perpetuo; ed il suo trono sarà fermo in eterno."},{"i":10880,"b":12,"c":1317,"r":1317,"o":15,"t": "Natan parlò a Davide secondo tutte queste parole, e secondo tutta questa visione"},{"i":10881,"b":12,"c":1317,"r":1317,"o":16,"t": "Allora il re Davide venne, si pose a sedere davanti al Signore, e disse: Chi sono io, Signore Iddio? e quale è la casa mia, che tu mi abbi fatto pervenire fino a questo?"},{"i":10882,"b":12,"c":1317,"r":1317,"o":17,"t": "E pure anche, o Dio, ciò ti è paruto poco; ed hai parlato della casa del tuo servitore per un lungo tempo a venire; e mi hai provveduto di questo grado, come per un ordine di successione umana, o Signore Iddio."},{"i":10883,"b":12,"c":1317,"r":1317,"o":18,"t": "Che saprebbe Davide dirti di più, intorno all’onore che tu fai al tuo servitore? ma tu conosci il tuo servitore."},{"i":10884,"b":12,"c":1317,"r":1317,"o":19,"t": "Signore, per amor del tuo servitore, e secondo il tuo cuore, tu hai fatto tutto questo grande affare, facendo assapere al tuo servitore queste gran cose."},{"i":10885,"b":12,"c":1317,"r":1317,"o":20,"t": "Signore, ei non vi è alcuno pari a te, e non vi è Dio fuor che te, secondo tutto ciò che abbiamo udito con le nostre orecchie."},{"i":10886,"b":12,"c":1317,"r":1317,"o":21,"t": "E quale è l’unica gente in terra pari al tuo popolo Israele? per lo quale Iddio è andato, per riscattarselo per suo popolo; per acquistarti, o Dio, fama di cose grandi e tremende, scacciando le nazioni d’innanzi al tuo popolo, che tu hai riscosso di Egitto."},{"i":10887,"b":12,"c":1317,"r":1317,"o":22,"t": "E ti hai costituito il popolo Israele per popolo in perpetuo; e tu, Signore, ti sei fatto lor Dio."},{"i":10888,"b":12,"c":1317,"r":1317,"o":23,"t": "Ora dunque, o Signore, sia la parola, che tu hai promessa al tuo servitore, ed alla sua casa, ferma in perpetuo; ed opera come tu hai parlato."},{"i":10889,"b":12,"c":1317,"r":1317,"o":24,"t": "Sia quella ferma, acciocchè sia magnificato il tuo Nome in eterno; e si dica: Il Signor degli eserciti, l’Iddio d’Israele, è Dio ad Israele; e sia la casa di Davide, tuo servitore, stabile davanti a te."},{"i":10890,"b":12,"c":1317,"r":1317,"o":25,"t": "Imperocchè, tu, Dio mio, hai rivelato al tuo servitore che tu gli edificherai una casa; per ciò, il tuo servitore si è disposto a fare orazione nel tuo cospetto."},{"i":10891,"b":12,"c":1317,"r":1317,"o":26,"t": "Ora dunque, Signore, tu sei Dio, ed hai promesso questo bene al tuo servitore."},{"i":10892,"b":12,"c":1317,"r":1317,"o":27,"t": "Ora dunque, poichè ti è piaciuto di benedir la casa del tuo servitore, acciocchè sia davanti a te in perpetuo; poichè, dico, tu Signore, l’hai benedetta, sia ella benedetta in eterno"},{"i":10893,"b":12,"c":1318,"r":1318,"o":1,"t": "ORA, dopo queste cose, Davide percosse i Filistei, e li abbassò; e prese a’ Filistei Gat, e le terre del suo territorio."},{"i":10894,"b":12,"c":1318,"r":1318,"o":2,"t": "Egli percosse ancora i Moabiti; onde i Moabiti furono soggetti di Davide, pagando tributo."},{"i":10895,"b":12,"c":1318,"r":1318,"o":3,"t": "Davide, oltre a ciò, percosse Hadarezer, re di Soba, verso Hamat, mentre egli andava per istabilire il suo dominio sul fiume Eufrate."},{"i":10896,"b":12,"c":1318,"r":1318,"o":4,"t": "E Davide gli prese mille carri, e settemila cavalieri, e ventimila pedoni, e tagliò i garetti a’ cavalli di tutti i carri, salvo di cento ch’egli riserbò."},{"i":10897,"b":12,"c":1318,"r":1318,"o":5,"t": "Or i Siri di Damasco erano venuti al soccorso di Hadarezer, re di Soba; e Davide percosse di que’ Siri ventiduemila uomini."},{"i":10898,"b":12,"c":1318,"r":1318,"o":6,"t": "Poi Davide pose guernigioni nella Siria Damascena; ed i Siri divennero soggetti di Davide, pagando tributo. E il Signore salvava Davide dovunque egli andava."},{"i":10899,"b":12,"c":1318,"r":1318,"o":7,"t": "E Davide prese gli scudi d’oro, che i servitori di Hadarezer portavano; e li portò in Gerusalemme."}]