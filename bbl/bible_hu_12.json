[{"i":1200,"b":0,"c":141,"r":141,"o":6,"t": "De hét sovány és a keleti széltől kiaszott kalász is sarjadt utánuk."},{"i":1201,"b":0,"c":141,"r":141,"o":7,"t": "A sovány kalászok elnyelték a hét kövér és telt kalászt. Ekkor fölébredt a fáraó, és rájött, hogy álmodott."},{"i":1202,"b":0,"c":141,"r":141,"o":8,"t": "Reggel azonban nyugtalankodni kezdett, ezért összehívatta Egyiptom minden jövendőmondóját és minden bölcsét, és elbeszélte nekik a fáraó az álmát. De senki sem tudta megfejteni a fáraónak."},{"i":1203,"b":0,"c":141,"r":141,"o":9,"t": "Ekkor a főpohárnok így szólt a fáraóhoz: Be kell ma vallanom, hogy vétkes vagyok."},{"i":1204,"b":0,"c":141,"r":141,"o":10,"t": "Amikor a fáraó megharagudott szolgáira, és őrizetbe vétetett engem és a fősütőmestert a testőrparancsnok házában,"},{"i":1205,"b":0,"c":141,"r":141,"o":11,"t": "álmot álmodtunk ugyanazon az éjszakán, én is meg ő is. Mindegyik álomnak, amit álmodtunk, megvolt a maga jelentése."},{"i":1206,"b":0,"c":141,"r":141,"o":12,"t": "Volt ott velünk egy héber ifjú, a testőrparancsnok szolgája. Elbeszéltük neki álmainkat, és ő megfejtette. Mindegyikünk álmát jól fejtette meg,"},{"i":1207,"b":0,"c":141,"r":141,"o":13,"t": "mert úgy lett, ahogyan megfejtette nekünk: engem visszahelyeztek hivatalomba, amazt pedig fölakasztották."},{"i":1208,"b":0,"c":141,"r":141,"o":14,"t": "Akkor a fáraó hívatta Józsefet, és sietve kihozták a tömlöcből. Ő megborotválkozott, ruhát váltott, és bement a fáraóhoz."},{"i":1209,"b":0,"c":141,"r":141,"o":15,"t": "A fáraó ezt mondta Józsefnek: Álmot álmodtam, de senki sem tudja megfejteni. Rólad azt hallottam, hogy ha meghallod az álmot, meg tudod fejteni."},{"i":1210,"b":0,"c":141,"r":141,"o":16,"t": "József így felelt a fáraónak: Nem én, hanem Isten ad választ a fáraó javára."},{"i":1211,"b":0,"c":141,"r":141,"o":17,"t": "A fáraó így szólt Józsefhez: Álmomban a Nílus partján álltam."},{"i":1212,"b":0,"c":141,"r":141,"o":18,"t": "A Nílusból hét kövér és szép tehén jött ki, és legelt a sás között."},{"i":1213,"b":0,"c":141,"r":141,"o":19,"t": "De hét másik tehén is kijött utánuk, amelyek nagyon hitványak, rútak és soványak voltak. Egész Egyiptom földjén nem láttam hozzájuk fogható rútakat."},{"i":1214,"b":0,"c":141,"r":141,"o":20,"t": "A sovány és rút tehenek megették az előbbi hét kövér tehenet."},{"i":1215,"b":0,"c":141,"r":141,"o":21,"t": "Bár a gyomrukba kerültek, nem lehetett észrevenni, hogy a gyomrukba kerültek, mert a külsejük ugyanolyan rút volt, mint azelőtt. Akkor fölébredtem."},{"i":1216,"b":0,"c":141,"r":141,"o":22,"t": "Azután azt láttam álmomban, hogy hét telt és szép kalász nőtt egy száron."},{"i":1217,"b":0,"c":141,"r":141,"o":23,"t": "De hét száraz, sovány és a keleti szélben kiaszott kalász is sarjadt utánuk."},{"i":1218,"b":0,"c":141,"r":141,"o":24,"t": "A sovány kalászok elnyelték a hét szép kalászt. Elmondtam ezt a jövendőmondóknak, de senki sem tudta megfejteni."},{"i":1219,"b":0,"c":141,"r":141,"o":25,"t": "Ekkor József így szólt a fáraóhoz: A fáraó két álma egy és ugyanaz. Azt jelentette ki Isten a fáraónak, hogy mit fog cselekedni."},{"i":1220,"b":0,"c":141,"r":141,"o":26,"t": "A hét szép tehén hét esztendő. A hét szép kalász is hét esztendő. Az álom egy és ugyanaz."},{"i":1221,"b":0,"c":141,"r":141,"o":27,"t": "A hét sovány és rút tehén, amelyek utánuk jöttek ki, szintén hét esztendő. A hét üres, a keleti széltől kiaszott kalász az éhség hét esztendeje lesz."},{"i":1222,"b":0,"c":141,"r":141,"o":28,"t": "Erről mondtam a fáraónak, hogy Isten megmutatta a fáraónak, mit fog cselekedni."},{"i":1223,"b":0,"c":141,"r":141,"o":29,"t": "Hét esztendő jön, amikor nagy bőség lesz Egyiptom egész földjén."},{"i":1224,"b":0,"c":141,"r":141,"o":30,"t": "De az éhínség hét esztendeje következik utánuk, amikor minden bőséget elfelejtenek Egyiptom földjén, és éhínség fogja emészteni az országot."},{"i":1225,"b":0,"c":141,"r":141,"o":31,"t": "Nem is fogják tudni, hogy bőség volt az országban, az utána következő éhínség miatt, olyan súlyos lesz az."},{"i":1226,"b":0,"c":141,"r":141,"o":32,"t": "Azért ismétlődött meg kétszer is a fáraó álma, mert Isten elhatározta ezt, és hamarosan véghez is viszi az Isten."},{"i":1227,"b":0,"c":141,"r":141,"o":33,"t": "Most azért szemeljen ki a fáraó egy értelmes és bölcs embert, és állítsa azt Egyiptom élére."},{"i":1228,"b":0,"c":141,"r":141,"o":34,"t": "Ezt tegye a fáraó: rendeljen az ország fölé felügyelőket, és szedessen ötödöt Egyiptom országában a bőség hét esztendejében."},{"i":1229,"b":0,"c":141,"r":141,"o":35,"t": "Gyűjtsenek össze minden élelmet a következő jó esztendőkben, halmozzák föl a gabonát, és a fáraó felügyelete alatt őrizzék az élelmet a városokban."},{"i":1230,"b":0,"c":141,"r":141,"o":36,"t": "Mert ez az élelem lesz az ország tartaléka az éhínség hét esztendejében, amely majd eljön Egyiptomra, és akkor nem pusztul el az ország az éhínség idején."},{"i":1231,"b":0,"c":141,"r":141,"o":37,"t": "Tetszett ez a beszéd a fáraónak és minden szolgájának."},{"i":1232,"b":0,"c":141,"r":141,"o":38,"t": "A fáraó ezt mondta szolgáinak: Találhatunk-e ehhez hasonló embert, akiben isteni lélek van?"},{"i":1233,"b":0,"c":141,"r":141,"o":39,"t": "Józsefnek pedig ezt mondta a fáraó: Miután Isten mindezt neked adta tudtul, nincs hozzád hasonló értelmes és bölcs ember."},{"i":1234,"b":0,"c":141,"r":141,"o":40,"t": "Te leszel házam gondviselője, és egész népem a te szavadnak engedelmeskedik. Csak a trón tesz engem nagyobbá nálad."},{"i":1235,"b":0,"c":141,"r":141,"o":41,"t": "Azután ezt mondta a fáraó Józsefnek: Nézd, én téged egész Egyiptom felügyelőjévé teszlek!"},{"i":1236,"b":0,"c":141,"r":141,"o":42,"t": "És levette a fáraó a pecsétgyűrűt a kezéről, és József kezére tette, gyolcsruhába öltöztette, és aranyláncot tett a nyakába."},{"i":1237,"b":0,"c":141,"r":141,"o":43,"t": "Majd körülhordoztatta második kocsiján, és így kiáltottak előtte: Térdre! Így tette őt egész Egyiptom felügyelőjévé."},{"i":1238,"b":0,"c":141,"r":141,"o":44,"t": "És ezt mondta a fáraó Józsefnek: Én vagyok a fáraó, de nélküled még a kezét vagy lábát sem mozdíthatja senki egész Egyiptomban!"},{"i":1239,"b":0,"c":141,"r":141,"o":45,"t": "Ezután elnevezte a fáraó Józsefet Cáfenat-Panéahnak, és hozzáadta feleségül Ászenatot, Pótiferának, Ón papjának a leányát. Így lett József egész Egyiptom felügyelője."},{"i":1240,"b":0,"c":141,"r":141,"o":46,"t": "József harmincesztendős volt, amikor ott állt Egyiptom királya, a fáraó előtt. Azután kiment József a fáraó elől, és bejárta egész Egyiptomot."},{"i":1241,"b":0,"c":141,"r":141,"o":47,"t": "A bőség hét esztendeje alatt gazdagon termett a föld."},{"i":1242,"b":0,"c":141,"r":141,"o":48,"t": "József összegyűjtött a hét esztendő alatt minden élelmet, ami csak volt Egyiptomban, és a városokban helyezte el az élelmet: minden városban a körülötte levő mező élelmét helyezte el."},{"i":1243,"b":0,"c":141,"r":141,"o":49,"t": "József így annyi gabonát halmozott föl, mint a tenger homokja, olyan sokat, hogy végül már nem is vették számba, mert száma sem volt."},{"i":1244,"b":0,"c":141,"r":141,"o":50,"t": "Józsefnek két fia született, mielőtt eljött az éhínség esztendeje. Ászenat, Pótiferának, Ón papjának a leánya szülte őket."},{"i":1245,"b":0,"c":141,"r":141,"o":51,"t": "Elsőszülöttjét Manassénak nevezte el József, mert ezt mondta: Elfeledtette velem Isten minden gyötrelmemet és atyámnak egész házát."},{"i":1246,"b":0,"c":141,"r":141,"o":52,"t": "A másodikat pedig Efraimnak nevezte el, mert ezt mondta: Megszaporított engem Isten nyomorúságom földjén."},{"i":1247,"b":0,"c":141,"r":141,"o":53,"t": "Azután eltelt a bőség hét esztendeje Egyiptomban,"},{"i":1248,"b":0,"c":141,"r":141,"o":54,"t": "és megkezdődött az éhínség hét esztendeje, ahogyan megmondta József. Éhínség lett minden országban, de egész Egyiptomban volt kenyér."},{"i":1249,"b":0,"c":141,"r":141,"o":55,"t": "Azután éhezni kezdtek Egyiptomban is mindenütt, és a nép kenyérért kiáltott a fáraóhoz. Ekkor a fáraó ezt mondta az egyiptomiaknak: Menjetek Józsefhez, és tegyétek azt, amit mond nektek!"},{"i":1250,"b":0,"c":141,"r":141,"o":56,"t": "Amikor az éhínség kiterjedt az egész országra, József megnyitotta az összes magtárakat, és árulta a gabonát az egyiptomiaknak, mert súlyos volt az éhínség Egyiptomban."},{"i":1251,"b":0,"c":141,"r":141,"o":57,"t": "És az egész földről Egyiptomba mentek Józsefhez gabonát vásárolni, mert súlyos volt az éhínség az egész földön."},{"i":1252,"b":0,"c":142,"r":142,"o":1,"t": "Jákób látta, hogy Egyiptomban van gabona és azt mondta Jákób a fiainak: Mit néztek egymásra?"},{"i":1253,"b":0,"c":142,"r":142,"o":2,"t": "Majd ezt mondta: Hallottam, hogy Egyiptomban van gabona, menjetek el, és vásároljatok ott gabonát, hogy életben maradjunk, és ne haljunk meg!"},{"i":1254,"b":0,"c":142,"r":142,"o":3,"t": "Elment tehát József tíz bátyja, hogy gabonát vásároljanak Egyiptomban."},{"i":1255,"b":0,"c":142,"r":142,"o":4,"t": "De Benjámint, József öccsét nem küldte el Jákób a bátyjaival, mert azt gondolta, hogy szerencsétlenség éri."},{"i":1256,"b":0,"c":142,"r":142,"o":5,"t": "Így mentek el Izráel fiai másokkal együtt, akik gabonát vásárolni mentek, mert éhínség volt Kánaán földjén."},{"i":1257,"b":0,"c":142,"r":142,"o":6,"t": "József az egész ország kormányzója volt, ő árulta a gabonát a föld minden népének. Amikor József bátyjai megérkeztek, arccal a földre borultak előtte."},{"i":1258,"b":0,"c":142,"r":142,"o":7,"t": "Amint József meglátta bátyjait, azonnal megismerte őket, de ő nem ismertette meg magát, és keményen beszélt velük. Megkérdezte őket: Honnan jöttetek? Ők így feleltek: Kánaán földjéről jöttünk élelmet vásárolni."},{"i":1259,"b":0,"c":142,"r":142,"o":8,"t": "József tehát megismerte a testvéreit, de azok nem ismerték meg őt."},{"i":1260,"b":0,"c":142,"r":142,"o":9,"t": "Ekkor József visszaemlékezett az álmokra, amelyeket róluk álmodott, és ezt mondta nekik: Kémek vagytok, azért jöttetek, hogy az ország védtelen részeit megszemléljétek."},{"i":1261,"b":0,"c":142,"r":142,"o":10,"t": "De azok így feleltek neki: Nem uram, élelmet vásárolni jöttek a te szolgáid."},{"i":1262,"b":0,"c":142,"r":142,"o":11,"t": "Mindnyájan egy ember fiai vagyunk. Becsületesek vagyunk, sohasem voltak kémek a te szolgáid."},{"i":1263,"b":0,"c":142,"r":142,"o":12,"t": "Ő azonban ezt mondta nekik: Nem úgy van! Bizony azért jöttetek, hogy az ország védtelen részeit megszemléljétek!"},{"i":1264,"b":0,"c":142,"r":142,"o":13,"t": "Azok így feleltek: Tizenketten voltak a te szolgáid, testvérek vagyunk mi, egy embernek a fiai Kánaán földjén. A legkisebb most apánknál van, egyikünk pedig nincs meg."},{"i":1265,"b":0,"c":142,"r":142,"o":14,"t": "De József ezt mondta nekik: Úgy van, ahogyan mondtam nektek, kémek vagytok!"},{"i":1266,"b":0,"c":142,"r":142,"o":15,"t": "Ezzel teszlek titeket próbára: a fáraó életére esküszöm, hogy nem távoztok innen, amíg ide nem jön a legkisebb testvéretek!"},{"i":1267,"b":0,"c":142,"r":142,"o":16,"t": "Küldjetek el magatok közül egyet, hogy hozza ide a testvéreteket, ti pedig fogságban maradtok. Így teszem próbára, igazat beszéltek-e. Mert ha nem, a fáraó életére esküszöm, hogy kémek vagytok!"},{"i":1268,"b":0,"c":142,"r":142,"o":17,"t": "És őrizetben tartotta őket három napig."},{"i":1269,"b":0,"c":142,"r":142,"o":18,"t": "Harmadnap ezt mondta nekik József: Ezt tegyétek, ha élni akartok! Hiszen én is félem az Istent!"},{"i":1270,"b":0,"c":142,"r":142,"o":19,"t": "Ha becsületesek vagytok, maradjon fogságban egyik testvéretek a börtönben, ti pedig menjetek, vigyetek gabonát házatok éhező népének."},{"i":1271,"b":0,"c":142,"r":142,"o":20,"t": "Hozzátok el hozzám a legkisebb testvéreteket, akkor elhiszem, amit mondotok, és nem fogtok meghalni. És úgy cselekedtek."},{"i":1272,"b":0,"c":142,"r":142,"o":21,"t": "De így beszéltek egymás közt: Bizony, a testvérünkért bűnhődünk most, mert láttuk az ő nyomorúságát, amikor könyörgött nekünk, de nem hallgattunk rá. Emiatt ért utol bennünket ez a nyomorúság."},{"i":1273,"b":0,"c":142,"r":142,"o":22,"t": "Rúben megszólalt, és ezt mondta nekik: Megmondtam nektek, hogy ne vétkezzetek a gyermek ellen, de ti nem hallgattatok rám, és most az ő vérét keresik rajtunk."},{"i":1274,"b":0,"c":142,"r":142,"o":23,"t": "Nem tudták, hogy József érti őket, mert tolmács volt közöttük."},{"i":1275,"b":0,"c":142,"r":142,"o":24,"t": "Ő pedig elfordult tőlük és sírt. Majd hozzájuk fordult, és beszélt velük. Azután kivétette közülük Simeont, és szemük láttára megkötöztette."},{"i":1276,"b":0,"c":142,"r":142,"o":25,"t": "Akkor megparancsolta József, hogy töltsék meg a zsákjaikat gabonával, de mindegyiknek a pénzét tegyék vissza a zsákjába, és adjanak nekik útravalót. Így cselekedtek velük."},{"i":1277,"b":0,"c":142,"r":142,"o":26,"t": "Ők pedig föltették gabonájukat a szamarakra, és elmentek."},{"i":1278,"b":0,"c":142,"r":142,"o":27,"t": "Az egyik kinyitotta a zsákját, hogy abrakot adjon szamarának az éjjeli szálláson, és meglátta, hogy pénze a zsák szájában van."},{"i":1279,"b":0,"c":142,"r":142,"o":28,"t": "Ezt mondta testvéreinek: Visszakerült a pénzem! Itt van a zsákomban! Ekkor oda lett a bátorságuk, és remegve mondták egymásnak: Mit cselekedett velünk az Isten?!"},{"i":1280,"b":0,"c":142,"r":142,"o":29,"t": "Amikor megérkeztek apjukhoz, Jákóbhoz Kánaán földjére, elmondták neki mindazt, ami velük történt:"},{"i":1281,"b":0,"c":142,"r":142,"o":30,"t": "Egy ember, annak az országnak az ura, keményen beszélt hozzánk, és úgy bánt velünk, mintha kémkedni akartunk volna az országban."},{"i":1282,"b":0,"c":142,"r":142,"o":31,"t": "De mi ezt mondtuk neki: Becsületesek vagyunk, soha nem voltunk kémek."},{"i":1283,"b":0,"c":142,"r":142,"o":32,"t": "Tizenketten voltunk testvérek, apánknak fiai, de egyikünk nincs meg, a legkisebb pedig apánknál van Kánaán földjén."},{"i":1284,"b":0,"c":142,"r":142,"o":33,"t": "Akkor ezt mondta nekünk az az ember, annak az országnak az ura: Erről tudom meg, hogy becsületesek vagytok-e: Egyik testvéreteket hagyjátok nálam, menjetek el, és vigyetek gabonát házatok éhező népének,"},{"i":1285,"b":0,"c":142,"r":142,"o":34,"t": "azután hozzátok el hozzám a legkisebb testvéreteket! Akkor tudni fogom, hogy nem kémek vagytok, hanem becsületes emberek, visszaadom a testvéreteket, és szabadon járhattok az országban."},{"i":1286,"b":0,"c":142,"r":142,"o":35,"t": "Mikor aztán a zsákjaikat kiürítették, hát mindegyiknek a pénzes zacskója ott volt a zsákjában. Amikor pénzes zacskóikat meglátták, apjukkal együtt megijedtek."},{"i":1287,"b":0,"c":142,"r":142,"o":36,"t": "Apjuk, Jákób ezt mondta nekik: Elveszitek tőlem gyermekeimet! József nincs meg, Simeon sincs meg, és még Benjámint is elviszitek? Engem sújt mindez!"},{"i":1288,"b":0,"c":142,"r":142,"o":37,"t": "Ekkor Rúben azt mondta apjának: Az én két fiamat öld meg, ha nem hozom őt vissza! Bízd csak rám, és visszahozom!"},{"i":1289,"b":0,"c":142,"r":142,"o":38,"t": "De Jákób így felelt: Nem mehet el veletek a fiam, hiszen a bátyja meghalt, és ő egyedül maradt meg. Ha szerencsétlenség éri az úton, amelyre indultok, akkor a bánat miatt juttatjátok ősz fejemet a halottak hazájába."},{"i":1290,"b":0,"c":143,"r":143,"o":1,"t": "Az éhínség azonban országszerte súlyosbodott."},{"i":1291,"b":0,"c":143,"r":143,"o":2,"t": "Amikor mind megették az Egyiptomból hozott gabonát, ezt mondta nekik az apjuk: Vásároljatok megint egy kis élelmet!"},{"i":1292,"b":0,"c":143,"r":143,"o":3,"t": "De Júda azt mondta neki: Szigorúan figyelmeztetett bennünket az az ember: Ne kerüljetek a szemem elé, ha nem lesz veletek a testvéretek!"},{"i":1293,"b":0,"c":143,"r":143,"o":4,"t": "Ha tehát hajlandó vagy elküldeni velünk a testvérünket, elmegyünk, és vásárolunk neked élelmet."},{"i":1294,"b":0,"c":143,"r":143,"o":5,"t": "De ha nem küldöd el, nem megyünk el, mert az az ember megmondta nekünk: Ne kerüljetek a szemem elé, ha nem lesz veletek az öcsétek!"},{"i":1295,"b":0,"c":143,"r":143,"o":6,"t": "Izráel ezt mondta: Miért tettetek velem ilyen rosszat, hogy elmondtátok annak az embernek, hogy van még egy testvéretek?"},{"i":1296,"b":0,"c":143,"r":143,"o":7,"t": "Ők így feleltek: Sokat kérdezősködött az az ember rólunk és családunkról. Él-e még az apátok? Van-e még testvéretek? És ezekre a kérdésekre nekünk válaszolnunk kellett. Honnan tudhattuk volna, hogy majd ezt mondja: Hozzátok ide a testvéreteket!"},{"i":1297,"b":0,"c":143,"r":143,"o":8,"t": "Akkor Júda ezt mondta apjának, Izráelnek: Küldd el velem a fiút, hadd keljünk útra, hogy életben maradjunk, és ne haljunk meg sem mi, sem te, sem a gyermekeink!"},{"i":1298,"b":0,"c":143,"r":143,"o":9,"t": "Én kezeskedem érte, tőlem kérd számon! Ha nem hozom vissza, és nem állítom eléd, egész életemben viseljem vétkem terhét."},{"i":1299,"b":0,"c":143,"r":143,"o":10,"t": "Bizony, ha nem késlekedünk, már kétszer is megfordulhattunk volna."}]