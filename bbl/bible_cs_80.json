[{"i":8000,"b":8,"c":930,"r":930,"o":22,"t": "Ale všickni, což jich koli bylo zlých a bezbožných mezi těmi muži, kteříž chodili s Davidem, mluvili, řkouce: Poněvadž nešli s námi, nedáme jim z kořistí, kteréž jsme odjali, toliko každému manželku jeho a syny jeho, aby vezmouce je, odešli."},{"i":8001,"b":8,"c":930,"r":930,"o":23,"t": "David pak řekl: Nečiňte tak, bratří moji, s tím, což nám dal Hospodin, kterýž nás ostříhal a dal vojsko, jenž vytáhlo proti nám, v ruku naši."},{"i":8002,"b":8,"c":930,"r":930,"o":24,"t": "A kdož vás uposlechne v té věci? Nebo jakýž bude díl toho, kterýž vyšel k bitvě, takovýž bude díl i toho, kterýž hlídal břemen; rovně se děliti budou."},{"i":8003,"b":8,"c":930,"r":930,"o":25,"t": "A tak bývalo od toho dne i potom, nebo to za právo a obyčej uložil v Izraeli až do tohoto dne."},{"i":8004,"b":8,"c":930,"r":930,"o":26,"t": "A když přišel David do Sicelechu, poslal z těch kořistí starším Juda, přátelům svým, řka: Teď máte dar z loupeží nepřátel Hospodinových."},{"i":8005,"b":8,"c":930,"r":930,"o":27,"t": "Těm, kteříž byli v Bethel, a kteříž v Rámat ku poledni, a kteříž byli v Jeter;"},{"i":8006,"b":8,"c":930,"r":930,"o":28,"t": "Též kteříž v Aroer, a kteříž v Sefama, a kteříž v Estemo;"},{"i":8007,"b":8,"c":930,"r":930,"o":29,"t": "A kteříž v Rachal, a kteříž v městech Jerachmeelových, a kteříž v městech Cinejského;"},{"i":8008,"b":8,"c":930,"r":930,"o":30,"t": "I těm, kteříž v Horma, a kteříž v Korasan, a kteříž v Atach;"},{"i":8009,"b":8,"c":930,"r":930,"o":31,"t": "A kteříž byli v Hebronu, i po všech místech, na nichž býval David s lidem svým."},{"i":8010,"b":8,"c":931,"r":931,"o":1,"t": "A tak potýkali se Filistinští s Izraelem. Muži pak Izraelští utíkali před Filistinskými a padli, zbiti jsouce na hoře Gelboe."},{"i":8011,"b":8,"c":931,"r":931,"o":2,"t": "I stihali Filistinští Saule a syny jeho, a zabili Filistinští Jonatu a Abinadaba a Melchisua, syny Saulovy."},{"i":8012,"b":8,"c":931,"r":931,"o":3,"t": "Když se pak zsilila bitva proti Saulovi, trefili na něj střelci, muži s luky; i postřelen jest velmi od těch střelců."},{"i":8013,"b":8,"c":931,"r":931,"o":4,"t": "I řekl Saul oděnci svému: Vytrhni meč svůj a probodni mne jím, aby přijdouce ti neobřezanci, neprobodli mne, a neučinili sobě ze mne posměchu. Ale nechtěl oděnec jeho, nebo se bál velmi. A pochytiv Saul meč, nalehl na něj."},{"i":8014,"b":8,"c":931,"r":931,"o":5,"t": "Tedy vida oděnec jeho, že umřel Saul, nalehl i on na meč svůj a umřel s ním."},{"i":8015,"b":8,"c":931,"r":931,"o":6,"t": "A tak umřel Saul a tři synové jeho, a oděnec jeho, ano i všickni muži jeho v ten den spolu."},{"i":8016,"b":8,"c":931,"r":931,"o":7,"t": "Když pak uzřeli synové Izraelští, kteříž bydlili za tím údolím, a kteříž bydlili za Jordánem, že zutíkali muži Izraelští, nadto že Saul i synové jeho zahynuli, opustivše města, také utíkali. I přišli Filistinští a bydlili v nich."},{"i":8017,"b":8,"c":931,"r":931,"o":8,"t": "A když bylo nazejtří, přišli Filistinští, aby zloupili pobité; i nalezli Saule a tři syny jeho ležící na hoře Gelboe."},{"i":8018,"b":8,"c":931,"r":931,"o":9,"t": "I sťali hlavu jeho a svlékli odění jeho, a poslali po zemi Filistinské vůkol, aby to ohlášeno bylo v chrámě modl jejich i lidu."},{"i":8019,"b":8,"c":931,"r":931,"o":10,"t": "I složili odění jeho v chrámě Astarot, tělo pak jeho přibili na zdi Betsan."},{"i":8020,"b":8,"c":931,"r":931,"o":11,"t": "Tedy uslyšavše o tom obyvatelé Jábes Galád, co učinili Filistinští Saulovi,"},{"i":8021,"b":8,"c":931,"r":931,"o":12,"t": "Zdvihli se všickni muži silní, a jdouce celou noc, sňali tělo Saulovo i těla synů jeho se zdi Betsanské; a když se navrátili do Jábes, spálili je tam."},{"i":8022,"b":8,"c":931,"r":931,"o":13,"t": "A vzavše kosti jejich, pochovali je pod stromem v Jábes, a postili se sedm dní."},{"i":8023,"b":9,"c":1001,"r":1001,"o":1,"t": "Stalo se pak po smrti Saulově, když se navrátil David od porážky Amalechitských, že pobyl v Sicelechu za dva dni."},{"i":8024,"b":9,"c":1001,"r":1001,"o":2,"t": "A aj, dne třetího přišel jeden z vojska Saulova, maje roucho roztržené a prach na hlavě své. Kterýž když přišel k Davidovi, padl na zemi a poklonil se."},{"i":8025,"b":9,"c":1001,"r":1001,"o":3,"t": "I řekl jemu David: Odkud jdeš? Jemuž odpověděl: Z vojska Izraelského utekl jsem."},{"i":8026,"b":9,"c":1001,"r":1001,"o":4,"t": "Opět řekl jemu David: Cože se stalo? Medle, pověz mi. Kterýž odpověděl: To, že utekl lid z boje, a množství lidu padlo a zbito jest; též i Saul i Jonata syn jeho zbiti jsou."},{"i":8027,"b":9,"c":1001,"r":1001,"o":5,"t": "Řekl ještě David mládenci, kterýž mu to oznámil: Kterak ty víš, že umřel Saul i Jonata syn jeho?"},{"i":8028,"b":9,"c":1001,"r":1001,"o":6,"t": "Odpověděl mládenec, kterýž to oznamoval jemu: Náhodou přišel jsem na horu Gelboe, a aj, Saul nalehl byl na kopí své, a vozové i jezdci postihali ho."},{"i":8029,"b":9,"c":1001,"r":1001,"o":7,"t": "Kterýžto ohlédna se zpátkem, uzřel mne a zavolal na mne. I řekl jsem: Aj, teď jsem."},{"i":8030,"b":9,"c":1001,"r":1001,"o":8,"t": "Tedy řekl mi: Kdo jsi ty? Odpověděl jsem jemu: Amalechitský jsem."},{"i":8031,"b":9,"c":1001,"r":1001,"o":9,"t": "I řekl mi: Přistup medle sem a zabí mne, nebo mne obklíčila úzkost, a ještě všecka duše má jest ve mně."},{"i":8032,"b":9,"c":1001,"r":1001,"o":10,"t": "Protož stoje nad ním, zabil jsem ho, nebo jsem věděl, že nebude živ po svém pádu. A vzal jsem korunu, kteráž byla na hlavě jeho, i záponu, kteráž byla na rameni jeho, a teď jsem to přinesl ku pánu svému."},{"i":8033,"b":9,"c":1001,"r":1001,"o":11,"t": "Tedy David uchytiv roucho své, roztrhl je; tolikéž i všickni muži, kteříž s ním byli."},{"i":8034,"b":9,"c":1001,"r":1001,"o":12,"t": "A nesouce smutek, plakali a postili se až do večera pro Saule a pro Jonatu syna jeho, i pro lid Hospodinův a pro dům Izraelský, že padli od meče."},{"i":8035,"b":9,"c":1001,"r":1001,"o":13,"t": "Řekl pak David mládenci, kterýž mu to oznámil: Odkud jsi ty? Odpověděl: Syn muže příchozího Amalechitského jsem."},{"i":8036,"b":9,"c":1001,"r":1001,"o":14,"t": "Opět mu řekl David: Kterak jsi směl vztáhnouti ruku svou, abys zahubil pomazaného Hospodinova?"},{"i":8037,"b":9,"c":1001,"r":1001,"o":15,"t": "A zavolav David jednoho z mládenců, řekl jemu: Přistoupě, oboř se na něj. Kterýžto udeřil ho, tak že umřel."},{"i":8038,"b":9,"c":1001,"r":1001,"o":16,"t": "I řekl jemu David: Krev tvá budiž na hlavu tvou, neboť jsou ústa tvá svědčila na tebe, řkouce: Já jsem zabil pomazaného Hospodinova."},{"i":8039,"b":9,"c":1001,"r":1001,"o":17,"t": "Tedy naříkal David naříkáním tímto nad Saulem a nad Jonatou synem jeho,"},{"i":8040,"b":9,"c":1001,"r":1001,"o":18,"t": "(Přikázav však, aby synové Judovi učeni byli stříleti z luku, jakož psáno v knize Upřímého.):"},{"i":8041,"b":9,"c":1001,"r":1001,"o":19,"t": "Ó kráso Izraelská, na výsostech tvých zraněni, jakť jsou padli udatní!"},{"i":8042,"b":9,"c":1001,"r":1001,"o":20,"t": "Neoznamujtež v Gát, ani toho ohlašujte na ulicích Aškalon, aby se neveselily dcery Filistinských, a neplésaly dcery neobřezaných."},{"i":8043,"b":9,"c":1001,"r":1001,"o":21,"t": "Ó hory Gelboe, ani rosa, ani déšť nespadej na vás, ani tu buď pole úrodné; nebo tam jest povržen štít udatných, štít Saulův, jako by nebyl pomazán olejem."},{"i":8044,"b":9,"c":1001,"r":1001,"o":22,"t": "Od krve raněných a od tuku udatných lučiště Jonatovo nikdy zpět neodskočilo, a meč Saulův nenavracoval se prázdný."},{"i":8045,"b":9,"c":1001,"r":1001,"o":23,"t": "Saul a Jonata milí a utěšení v životě svém, také při smrti své nejsou rozloučeni. Nad orlice bystřejší, nad lvy silnější byli."},{"i":8046,"b":9,"c":1001,"r":1001,"o":24,"t": "Dcery Izraelské, plačte Saule, kterýž vás odíval červcem dvakrát barveným rozkošně, kterýž dával ozdoby zlaté na roucha vaše."},{"i":8047,"b":9,"c":1001,"r":1001,"o":25,"t": "Ach, jakť jsou padli udatní u prostřed boje? Jonata na výsostech tvých zabit jest."},{"i":8048,"b":9,"c":1001,"r":1001,"o":26,"t": "Velice jsem po tobě teskliv, bratře můj Jonato. Byl jsi mi příjemný náramně; vzácnější u mne byla milost tvá nežli milost žen."},{"i":8049,"b":9,"c":1001,"r":1001,"o":27,"t": "Ach, jakť jsou padli udatní, a zahynula odění válečná."},{"i":8050,"b":9,"c":1002,"r":1002,"o":1,"t": "I stalo se potom, že se David tázal Hospodina, řka: Mám-li jíti do některého města Judského? Jemuž odpověděl Hospodin: Jdi. I řekl David: Kam mám jíti? Odpověděl: Do Hebronu."},{"i":8051,"b":9,"c":1002,"r":1002,"o":2,"t": "A protož bral se tam David, ano i obě manželky jeho, Achinoam Jezreelská, a Abigail žena někdy Nábale Karmelského."},{"i":8052,"b":9,"c":1002,"r":1002,"o":3,"t": "Muže také své, kteříž s ním byli, pojal David, jednoho každého s čeledí jeho, a bydlili v městech Hebronských."},{"i":8053,"b":9,"c":1002,"r":1002,"o":4,"t": "I přišli muži Judští, a pomazali tam Davida za krále nad domem Judským. Oznámili také Davidovi, řkouce: Muži Jábes Galád, oni pochovali Saule."},{"i":8054,"b":9,"c":1002,"r":1002,"o":5,"t": "Tedy poslav David posly k mužům Jábes Galád, řekl jim: Požehnaní jste vy před Hospodinem, že jste učinili to milosrdenství pánu svému Saulovi, pochovavše ho."},{"i":8055,"b":9,"c":1002,"r":1002,"o":6,"t": "Protož nyní učiniž s vámi Hospodin milosrdenství a pravdu; ano i jáť s vámi učiním milost, kteříž jste to učinili."},{"i":8056,"b":9,"c":1002,"r":1002,"o":7,"t": "A tak tedy posilňtež rukou svých a buďtež stateční; nebo ač umřel pán váš Saul, však již mne pomazali dům Judův za krále nad sebou."},{"i":8057,"b":9,"c":1002,"r":1002,"o":8,"t": "Abner pak syn Nerův, hejtman vojska Saulova, vzal Izbozeta syna Saulova a uvedl ho do Mahanaim."},{"i":8058,"b":9,"c":1002,"r":1002,"o":9,"t": "A ustavil ho králem nad Galád a nad Assur, a nad Jezreel, a nad Efraimem, a nad Beniaminem, i nade vším Izraelem."},{"i":8059,"b":9,"c":1002,"r":1002,"o":10,"t": "Ve čtyřidcíti letech byl Izbozet syn Saulův, když počal kralovati nad Izraelem, a kraloval dvě létě. (Toliko dům Judův přídržel se Davida."},{"i":8060,"b":9,"c":1002,"r":1002,"o":11,"t": "A byl počet dnů, v nichž byl David králem v Hebronu nad domem Judovým, sedm let a šest měsíců.)"},{"i":8061,"b":9,"c":1002,"r":1002,"o":12,"t": "Potom vytáhl Abner syn Nerův, a služebníci Izbozeta syna Saulova z Mahanaim do Gabaon."},{"i":8062,"b":9,"c":1002,"r":1002,"o":13,"t": "Joáb také syn Sarvie a služebníci Davidovi vytáhše, potkali se s nimi právě u rybníka Gabaon. I pozůstali tito u rybníka s strany jedné, oni pak u rybníka s druhé strany."},{"i":8063,"b":9,"c":1002,"r":1002,"o":14,"t": "Tedy řekl Abner Joábovi: Nechť vystoupí nyní mládenci a pohrají před námi. I řekl Joáb: Nechť vystoupí."},{"i":8064,"b":9,"c":1002,"r":1002,"o":15,"t": "A tak vystoupili a vyšli v rovném počtu, dvanácte z Beniamina, z strany Izbozeta syna Saulova, a dvanácte z služebníků Davidových."},{"i":8065,"b":9,"c":1002,"r":1002,"o":16,"t": "Kteřížto ujavše jeden každý za hlavu bližního svého, vrazil meč svůj v bok tovaryše svého, i padli spolu. Protož nazváno jest místo to Helkat Hassurim, a jest v Gabaon."},{"i":8066,"b":9,"c":1002,"r":1002,"o":17,"t": "I byla bitva velmi veliká v ten den, a poražen jest Abner i muži Izraelští od služebníků Davidových."},{"i":8067,"b":9,"c":1002,"r":1002,"o":18,"t": "Byli tu také tři synové Sarvie: Joáb, Abizai a Azael. Azael pak byl čerstvý na nohy své jako srna v poli."},{"i":8068,"b":9,"c":1002,"r":1002,"o":19,"t": "I honil Azael Abnera, a neuhnul se na pravo ani na levo, běže za Abnerem."},{"i":8069,"b":9,"c":1002,"r":1002,"o":20,"t": "Ohlédl se pak Abner zpátkem a řekl: Ty-li jsi Azael? Odpověděl: Jsem."},{"i":8070,"b":9,"c":1002,"r":1002,"o":21,"t": "Tedy řekl mu Abner: Uchyl se na pravo aneb na levo, a jmi sobě jednoho z mládenců těch, a vezmi sobě kořisti jeho. Ale nechtěl Azael uchýliti se od něho."},{"i":8071,"b":9,"c":1002,"r":1002,"o":22,"t": "Ještě znovu Abner řekl Azaelovi: Uchyl se ode mne, sic jináč přirazím tě až k zemi, a jak bych směl pohleděti na Joába bratra tvého?"},{"i":8072,"b":9,"c":1002,"r":1002,"o":23,"t": "Když pak nechtěl ustoupiti, uhodil ho Abner kopím pod páté žebro, tak že vyniklo kopí hřbetem jeho; a padl tu na tom místě, na kterémž i umřel. A kdožkoli přicházeli k místu, na němž padl Azael a umřel, zastavovali se."},{"i":8073,"b":9,"c":1002,"r":1002,"o":24,"t": "Ale Joáb a Abizai honili Abnera. Slunce pak již bylo zapadlo, když oni přišli ku pahrbku Amma, jenž jest naproti Giach, cestou k poušti Gabaon."},{"i":8074,"b":9,"c":1002,"r":1002,"o":25,"t": "Tedy sešli se synové Beniamin za Abnerem, a jsouce spolu v houfu, postavili se na vrchu pahrbku jednoho."},{"i":8075,"b":9,"c":1002,"r":1002,"o":26,"t": "Odkudž zavolal Abner na Joába, řka: Zdaliž bez přestání sžírati bude meč tvůj? Nevíš-liž, že hořkost bývá naposledy? Dokudž tedy nerozkážeš lidu navrátiti se od honění bratří svých?"},{"i":8076,"b":9,"c":1002,"r":1002,"o":27,"t": "I řekl Joáb: Živť jest Bůh, že kdybys byl nemluvil, hned ráno byl by odšel lid, jeden každý nechaje honění bratra svého."},{"i":8077,"b":9,"c":1002,"r":1002,"o":28,"t": "Tedy zatroubil Joáb v troubu, a zastavil se všecken lid, a nehonili více Izraele, aniž více bojovali."},{"i":8078,"b":9,"c":1002,"r":1002,"o":29,"t": "A tak Abner i lid jeho šli přes pole celou tu noc, a přepravili se přes Jordán, a prošedše všecku Betoron, přišli do Mahanaim."},{"i":8079,"b":9,"c":1002,"r":1002,"o":30,"t": "Ale Joáb navrátiv se od honění Abnera, shromáždil všecken lid, a nedostávalo se z služebníků Davidových devatenácti mužů a Azaele."},{"i":8080,"b":9,"c":1002,"r":1002,"o":31,"t": "Služebníci pak Davidovi zbili z Beniaminských a z mužů Abnerových tři sta a šedesáte mužů, kteříž tu zahynuli."},{"i":8081,"b":9,"c":1002,"r":1002,"o":32,"t": "A vzavše Azaele, pohřbili jej v hrobě otce jeho, kterýž byl v Betlémě. Potom šli celou tu noc Joáb a muži jeho; i rozednilo se, když přicházeli do Hebronu."},{"i":8082,"b":9,"c":1003,"r":1003,"o":1,"t": "I trvala dlouho válka mezi domem Saulovým a domem Davidovým. David pak čím dále tím více se silil, ale dům Saulův čím dále tím se více umenšoval."},{"i":8083,"b":9,"c":1003,"r":1003,"o":2,"t": "I zrodili se Davidovi synové v Hebronu, z nichž prvorozený jeho byl Amnon z Achinoam Jezreelské;"},{"i":8084,"b":9,"c":1003,"r":1003,"o":3,"t": "A druhý po něm Cheleab z Abigail, ženy někdy Nábale Karmelského; třetí pak Absolon, syn z Maachy dcery Tolmai krále Gessur;"},{"i":8085,"b":9,"c":1003,"r":1003,"o":4,"t": "A čtvrtý Adoniáš syn Haggit, a pátý Sefatiáš syn Abitál;"},{"i":8086,"b":9,"c":1003,"r":1003,"o":5,"t": "Šestý pak Jetram z Egly manželky Davidovy. Ti se zrodili Davidovi v Hebronu."},{"i":8087,"b":9,"c":1003,"r":1003,"o":6,"t": "I stalo se, když byla válka mezi domem Saulovým a mezi domem Davidovým, a Abner statečně zastával domu Saulova,"},{"i":8088,"b":9,"c":1003,"r":1003,"o":7,"t": "(Měl pak byl Saul ženinu, jejíž jméno bylo Rizpa, dcera Aja), že řekl Izbozet Abnerovi: I proč jsi všel k ženině otce mého?"},{"i":8089,"b":9,"c":1003,"r":1003,"o":8,"t": "Tedy rozhněvav se Abner velmi pro slova Izbozetova, řekl: I zdali já jsem psí hlava, kterýž jsem proti Judovi dnes učinil milosrdenství s domem Saule otce tvého, s bratřími jeho i příbuznými jeho, a nevydal jsem tě v ruku Davidovu, a však vyhledáváš na mně dnes nepravosti té ženy."},{"i":8090,"b":9,"c":1003,"r":1003,"o":9,"t": "Toto učiň Bůh Abnerovi a toto mu přidej, jestliže nedopomohu k tomu Davidovi, jakož jemu přisáhl Hospodin,"},{"i":8091,"b":9,"c":1003,"r":1003,"o":10,"t": "Aby přeneseno bylo království od domu Saulova, a upevněn byl trůn Davidův nad Izraelem i nad Judou, od Dan až do Bersabé."},{"i":8092,"b":9,"c":1003,"r":1003,"o":11,"t": "A nemohl k tomu nic více odpovědíti Abnerovi, proto že se ho bál."},{"i":8093,"b":9,"c":1003,"r":1003,"o":12,"t": "A tak poslal Abner posly k Davidovi na místě svém, řka: Čí jest země? A aby řekli: Učiň smlouvu se mnou, a aj, ruka má bude s tebou, abych obrátil k tobě všecken Izrael."},{"i":8094,"b":9,"c":1003,"r":1003,"o":13,"t": "Jemuž odpověděl: Dobře. Jáť učiním s tebou smlouvu, a však jedné věci od tebe žádám, totiž, abys neviděl tváři mé, leč prvé dáš přivésti Míkol dceru Saulovu, když bys chtěl přijíti, abys viděl tvář mou."},{"i":8095,"b":9,"c":1003,"r":1003,"o":14,"t": "I poslal David posly k Izbozetovi synu Saulovu, aby řekli: Dej mi ženu mou Míkol, kterouž jsem sobě zasnoubil ve stu obřízek Filistinských."},{"i":8096,"b":9,"c":1003,"r":1003,"o":15,"t": "Poslav tedy Izbozet, vzal ji od muže Faltiele syna Lais."},{"i":8097,"b":9,"c":1003,"r":1003,"o":16,"t": "Šel pak s ní muž její, a jda za ní až do Bahurim, plakal. Tedy řekl jemu Abner: Jdi, navrať se zase. I navrátil se."},{"i":8098,"b":9,"c":1003,"r":1003,"o":17,"t": "Potom Abner učinil řeč k starším Izraelským, řka: Předešle stáli jste o to, aby David byl králem nad vámi."},{"i":8099,"b":9,"c":1003,"r":1003,"o":18,"t": "Protož nyní vykonejtež to; neboť jest Hospodin mluvil o Davidovi, řka: Skrze ruku Davida služebníka svého vysvobodím lid svůj Izraelský z ruky Filistinských, a z ruky všech nepřátel jeho."}]