[{"i":5900,"b":5,"c":603,"r":603,"o":8,"t": "Te azért parancsold meg a szövetség ládáját vivő papoknak: Amikor odaértek a Jordán vizének a széléhez, álljatok bele a Jordánba."},{"i":5901,"b":5,"c":603,"r":603,"o":9,"t": "Azután ezt mondta Józsué Izráel fiainak: Jöjjetek ide, és hallgassátok meg Isteneteknek, az ÚRnak beszédét!"},{"i":5902,"b":5,"c":603,"r":603,"o":10,"t": "Ebből tudjátok meg, hogy az élő Isten van köztetek - mondta Józsué -, és hogy ő valóban elűzi előletek a kánaániakat, a hettitákat, a hivvieket, a perizzieket, a girgásiakat, az emóriakat és a jebúsziakat:"},{"i":5903,"b":5,"c":603,"r":603,"o":11,"t": "Íme, az egész föld Urának a szövetségládája átmegy előttetek a Jordánon!"},{"i":5904,"b":5,"c":603,"r":603,"o":12,"t": "Most tehát válasszatok ki tizenkét férfit Izráel törzseiből, törzsenként egy-egy férfit."},{"i":5905,"b":5,"c":603,"r":603,"o":13,"t": "És mihelyt a Jordán vizét érinti a papok lába, akik az ÚRnak, az egész föld Urának a ládáját viszik, a Jordán vize kettéválik, a felülről lefelé folyó víz megáll, mint egy gát."},{"i":5906,"b":5,"c":603,"r":603,"o":14,"t": "Akkor fölkerekedett sátraiból a nép, hogy átkeljen a Jordánon. A papok vitték a szövetség ládáját a nép előtt."},{"i":5907,"b":5,"c":603,"r":603,"o":15,"t": "A ládát vivők megérkeztek a Jordánhoz, és a ládát vivő papok lába a folyó szélén belemerült a vízbe. A Jordán medre pedig az aratás idején mindvégig egészen tele volt."},{"i":5908,"b":5,"c":603,"r":603,"o":16,"t": "Egyszerre csak megállt a fölülről lefelé folyó víz, gátként feltornyosult egy nagy szakaszon Ádámnál, annál a városnál, amely Cáretán mellett volt. A pusztai tenger, azaz a Sós-tenger felé folyó víz pedig teljesen különvált. Így kelt át a nép Jerikóval szemben."},{"i":5909,"b":5,"c":603,"r":603,"o":17,"t": "Az ÚR szövetségládáját vivő papok ott álltak szilárdan a Jordán száraz medrében. Egész Izráel átkelt, és mindaddig száraz volt a meder, amíg az egész nép mindenestül át nem kelt a Jordánon."},{"i":5910,"b":5,"c":604,"r":604,"o":1,"t": "Amikor az egész nép mindenestül átkelt a Jordánon, azt mondta az ÚR Józsuénak:"},{"i":5911,"b":5,"c":604,"r":604,"o":2,"t": "Válasszatok ki a népből tizenkét férfit, törzsenként egy-egy férfit,"},{"i":5912,"b":5,"c":604,"r":604,"o":3,"t": "és ezt a parancsot adjátok nekik: Vegyetek föl tizenkét követ innen a Jordán közepéből, ahol a papok lába áll szilárdan, vigyétek azokat magatokkal, és tegyétek le a szálláson, ahol ma éjjel megszálltok."},{"i":5913,"b":5,"c":604,"r":604,"o":4,"t": "Józsué odahívta azt a tizenkét férfit, akiket Izráel fiai közül kijelölt, törzsenként egy-egy férfit,"},{"i":5914,"b":5,"c":604,"r":604,"o":5,"t": "és ezt mondta nekik Józsué: Menjetek be a Jordán közepébe, Isteneteknek, az ÚRnak ládája elé, és vegyen föl mindegyikőtök egy-egy követ a vállára&#59; Izráel törzseinek a száma szerint."},{"i":5915,"b":5,"c":604,"r":604,"o":6,"t": "Legyen ez emlékeztető jelül közöttetek&#59; és ha majd megkérdezik fiaitok, hogy miféle kövek ezek,"},{"i":5916,"b":5,"c":604,"r":604,"o":7,"t": "akkor ezt mondjátok nekik: Kettévált a Jordán vize az ÚR szövetségládája előtt, amikor átkelt a Jordánon&#59; kettévált a Jordán vize, és erre emlékeztetik ezek a kövek Izráel fiait mindörökké."},{"i":5917,"b":5,"c":604,"r":604,"o":8,"t": "Izráel fiai úgy cselekedtek, ahogyan Józsué parancsolta. Fölvettek a Jordán közepéből tizenkét követ Izráel törzseinek száma szerint, ahogyan az ÚR mondta Józsuénak. Magukkal vitték a szállásukra, és ott helyezték el azokat."},{"i":5918,"b":5,"c":604,"r":604,"o":9,"t": "Tizenkét követ állított föl Józsué a Jordán közepén is, azon a helyen, ahol a szövetség ládáját vivő papok lába állt. Ott is vannak mind a mai napig."},{"i":5919,"b":5,"c":604,"r":604,"o":10,"t": "A ládát vivő papok a Jordán közepén álltak, amíg végbe nem ment mindaz, amit Józsué az ÚR parancsára elmondott a népnek. Mindezt már Mózes így parancsolta Józsuénak. A nép pedig sietve átkelt."},{"i":5920,"b":5,"c":604,"r":604,"o":11,"t": "Miután az egész nép mindenestül átkelt, az ÚR ládája is átkelt a papokkal együtt, és a nép élére állt."},{"i":5921,"b":5,"c":604,"r":604,"o":12,"t": "Rúben fiai, Gád fiai és Manassé törzsének a fele is harcra készen kelt át Izráel fiai élén, ahogyan meghagyta nekik Mózes."},{"i":5922,"b":5,"c":604,"r":604,"o":13,"t": "Mintegy negyvenezer fölfegyverzett ember kelt át az ÚR színe előtt, hogy harcoljon Jerikó síkságán."},{"i":5923,"b":5,"c":604,"r":604,"o":14,"t": "Az ÚR naggyá tette azon a napon Józsuét egész Izráel szemében. Éppúgy tisztelték egész életében, mint ahogyan Mózest tisztelték."},{"i":5924,"b":5,"c":604,"r":604,"o":15,"t": "Az ÚR azt mondta Józsuénak:"},{"i":5925,"b":5,"c":604,"r":604,"o":16,"t": "Parancsold meg a Bizonyság ládáját vivő papoknak, hogy jöjjenek ki a Jordánból."},{"i":5926,"b":5,"c":604,"r":604,"o":17,"t": "Józsué tehát megparancsolta a papoknak, hogy jöjjenek ki a Jordánból."},{"i":5927,"b":5,"c":604,"r":604,"o":18,"t": "Amikor kijöttek az ÚR szövetségládáját vivő papok a Jordán közepéből, alighogy szárazra tették lábukat, visszatért helyére a Jordán vize, és úgy folyt egész medrében, mint azelőtt."},{"i":5928,"b":5,"c":604,"r":604,"o":19,"t": "Az első hónap tizedikén jött fel a nép a Jordánból, és tábort ütött Gilgálban, Jerikó keleti határán."},{"i":5929,"b":5,"c":604,"r":604,"o":20,"t": "Azt a tizenkét követ, amelyet a Jordánból vettek ki, Gilgálban állíttatta föl Józsué,"},{"i":5930,"b":5,"c":604,"r":604,"o":21,"t": "és ezt mondta Izráel fiainak: Ha majd megkérdezik fiaitok apáiktól, hogy miféle kövek ezek,"},{"i":5931,"b":5,"c":604,"r":604,"o":22,"t": "magyarázzátok el fiaitoknak, hogy szárazon kelt át Izráel itt a Jordánon."},{"i":5932,"b":5,"c":604,"r":604,"o":23,"t": "Mert Istenetek, az ÚR kiszárította a Jordán vizét előttetek, amíg átkeltetek. Így cselekedett Istenetek, az ÚR a Vörös-tengerrel is, kiszárította előttünk, amíg átkeltünk rajta,"},{"i":5933,"b":5,"c":604,"r":604,"o":24,"t": "hogy megismerje a föld minden népe az ÚR kezét, hogy milyen erős az, és hogy féljétek Isteneteket, az URat mindenkor."},{"i":5934,"b":5,"c":605,"r":605,"o":1,"t": "Amikor meghallotta az emóriak összes királya túl a Jordánon nyugat felé és a kánaániak valamennyi királya a tenger mellett, hogy kiszárította az ÚR a Jordán vizét Izráel fiai előtt, amíg átkeltek rajta, megdermedt a szívük, és elállt a lélegzetük is Izráel fiai miatt."},{"i":5935,"b":5,"c":605,"r":605,"o":2,"t": "Abban az időben mondta az ÚR Józsuénak: Csinálj kőkéseket, és végeztesd el újból Izráel fiai között a körülmetélést."},{"i":5936,"b":5,"c":605,"r":605,"o":3,"t": "Józsué tehát csinált kőkéseket, és körülmetélte Izráel fiait az Arálót-halmon."},{"i":5937,"b":5,"c":605,"r":605,"o":4,"t": "Azért metélte őket körül Józsué, mert az Egyiptomból kijött egész férfinép, a harcosok mind meghaltak a pusztában útközben, miután kijöttek Egyiptomból."},{"i":5938,"b":5,"c":605,"r":605,"o":5,"t": "Körül volt ugyan metélve az egész nép, amely kijött&#59; de a pusztában született nép közül senkit sem metéltek körül útközben, miután kijöttek Egyiptomból."},{"i":5939,"b":5,"c":605,"r":605,"o":6,"t": "Mert negyven esztendeig jártak Izráel fiai a pusztában, miközben az Egyiptomból kijött egész nép, valamennyi harcos elpusztult, mivel nem hallgattak az ÚR szavára. Ezért megesküdött az ÚR, hogy nem engedi meglátniuk azt a földet, amelyet esküvel ígért meg az ÚR atyáiknak, hogy nekünk adja, a tejjel és mézzel folyó földet."},{"i":5940,"b":5,"c":605,"r":605,"o":7,"t": "Fiaikat azonban, akiket a helyükre állított, körülmetélte Józsué. Ezek körülmetéletlenek voltak, mert útközben nem metélték körül őket."},{"i":5941,"b":5,"c":605,"r":605,"o":8,"t": "Amikor azonban befejezték az egész nép körülmetélését, a táborban maradtak, amíg erőre nem kaptak."},{"i":5942,"b":5,"c":605,"r":605,"o":9,"t": "Az ÚR pedig ezt mondta Józsuénak: Ma hárítottam el rólatok az egyiptomi gyalázatot. Ezért hívják azt a helyet Gilgálnak mind a mai napig."},{"i":5943,"b":5,"c":605,"r":605,"o":10,"t": "Amikor Gilgálban táboroztak Izráel fiai, elkészítették a páskát a hónap tizennegyedik napján este Jerikó síkságán."},{"i":5944,"b":5,"c":605,"r":605,"o":11,"t": "A páska második napján kovásztalan kenyeret ettek a föld terméséből és pörkölt gabonát ugyanazon a napon."},{"i":5945,"b":5,"c":605,"r":605,"o":12,"t": "A manna pedig megszűnt a következő naptól fogva, hogy ettek a föld terméséből. Nem volt többé mannája Izráel fiainak, hanem már abban az évben Kánaán földjének a termését ették."},{"i":5946,"b":5,"c":605,"r":605,"o":13,"t": "Amikor Józsué Jerikónál volt, föltekintett, és látta, hogy egy férfi áll előtte, kivont karddal a kezében. Odament hozzá Józsué, és megkérdezte tőle: Közénk tartozol, vagy ellenségeinkhez?"},{"i":5947,"b":5,"c":605,"r":605,"o":14,"t": "Az pedig így felelt: Nem, hanem az ÚR seregének a vezére vagyok. Most jöttem. Ekkor Józsué arccal a földre borult előtte, és ezt mondta neki: Mit akar mondani szolgájának az én Uram?"},{"i":5948,"b":5,"c":605,"r":605,"o":15,"t": "Az ÚR seregének a vezére ezt felelte Józsuénak: Oldd le sarudat a lábadról, mert szent az a hely, ahol állsz. Józsué pedig úgy tett."},{"i":5949,"b":5,"c":606,"r":606,"o":1,"t": "Jerikó olyan alaposan be volt zárva Izráel fiai miatt, hogy se ki, se be nem mehetett senki."},{"i":5950,"b":5,"c":606,"r":606,"o":2,"t": "Ekkor azt mondta az ÚR Józsuénak: Lásd! A kezedbe adom Jerikót és királyát vitéz harcosaival együtt."},{"i":5951,"b":5,"c":606,"r":606,"o":3,"t": "Vegyétek hát körül a várost, valamennyi harcos kerülje meg egyszer a várost. Így tégy hat napon át!"},{"i":5952,"b":5,"c":606,"r":606,"o":4,"t": "Hét pap vigyen hét kosszarvból készült kürtöt a láda előtt. A hetedik napon hétszer kerüljétek meg a várost, és a papok fújják meg a kürtöket."},{"i":5953,"b":5,"c":606,"r":606,"o":5,"t": "És ha majd hosszan fújják a kosszarvakat, ti pedig meghalljátok a kürt szavát, hatalmas harci kiáltásban törjön ki az egész nép. Akkor le fog omlani a város kőfala, és a nép bevonulhat, mindenki egyenest előre."},{"i":5954,"b":5,"c":606,"r":606,"o":6,"t": "Józsué, Nún fia tehát hívatta a papokat, és így szólt hozzájuk: Vegyétek föl a szövetség ládáját, hét pap pedig vigyen hét kosszarvból készült kürtöt az ÚR ládája előtt."},{"i":5955,"b":5,"c":606,"r":606,"o":7,"t": "A népnek pedig ezt mondta: Vonuljatok föl, vegyétek körül a várost, és a fegyveresek vonuljanak az ÚR ládája előtt."},{"i":5956,"b":5,"c":606,"r":606,"o":8,"t": "És úgy történt, ahogyan Józsué megmondta a népnek. A hét pap, aki a hét kosszarvból készült kürtöt vitte, az ÚR előtt vonult, és fújta a kürtöket. Az ÚR szövetségládája pedig utánuk haladt."},{"i":5957,"b":5,"c":606,"r":606,"o":9,"t": "A fegyveresek a kürtöket fúvó papok előtt haladtak, az utóvéd meg a láda után ment, és folyton fújták a kürtöket."},{"i":5958,"b":5,"c":606,"r":606,"o":10,"t": "A népnek ezt parancsolta Józsué: Ne kiáltsatok, a hangotokat se lehessen hallani, és egy szó se jöjjön ki a szátokból addig, amíg azt nem mondom nektek, hogy törjetek ki harci kiáltásban."},{"i":5959,"b":5,"c":606,"r":606,"o":11,"t": "Körülvitette tehát az ÚR ládáját, megkerülve egyszer a várost. Azután visszatértek a táborba, és a táborban töltötték az éjszakát."},{"i":5960,"b":5,"c":606,"r":606,"o":12,"t": "Másnap korán reggel fölkelt Józsué, a papok pedig fölvették az ÚR ládáját."},{"i":5961,"b":5,"c":606,"r":606,"o":13,"t": "A hét pap, aki a hét kosszarvból készült kürtöt vitte, az ÚR ládája előtt ment, és folyton fújta a kürtöket. A fegyveresek előttük haladtak, az utóvéd pedig követte az ÚR ládáját. Folyton fújták a kürtöket."},{"i":5962,"b":5,"c":606,"r":606,"o":14,"t": "A második napon is megkerülték egyszer a várost, azután visszatértek a táborba. Így cselekedtek hat napon át."},{"i":5963,"b":5,"c":606,"r":606,"o":15,"t": "Történt pedig a hetedik napon, hogy hajnalhasadtával fölkeltek, és az addigi szokás szerint megkerülték a várost, de hétszer. Csak ezen a napon kerülték meg hétszer a várost."},{"i":5964,"b":5,"c":606,"r":606,"o":16,"t": "Amikor hetedszer fújták meg a papok a kürtöket, ezt mondta Józsué a népnek: Kiáltozzatok, mert nektek adja az ÚR a várost."},{"i":5965,"b":5,"c":606,"r":606,"o":17,"t": "Átok terhe alatt ki kell irtani a várost, az ÚRé az mindenestül! Csak a parázna Ráháb maradjon életben mindazokkal együtt, akik a házában vannak, mert elrejtette a követeket, akiket kiküldtünk."},{"i":5966,"b":5,"c":606,"r":606,"o":18,"t": "Hozzá ne nyúljatok a kiirtandókhoz, különben rátok száll az átok&#59; el ne vegyetek semmit a kiirtandókból, mert felidézitek az átkot Izráel táborára, és szerencsétlenségbe döntitek!"},{"i":5967,"b":5,"c":606,"r":606,"o":19,"t": "Az összes ezüstöt és aranyat meg a réz- és vastárgyakat az ÚRnak szenteljétek, azok az ÚR kincstárába kerüljenek."},{"i":5968,"b":5,"c":606,"r":606,"o":20,"t": "Ekkor kiáltozni kezdett a nép, és megfújták a kürtöket. És amikor meghallotta a nép a kürt szavát, hatalmas harci kiáltásban tört ki, és a kőfal leomlott. A nép pedig bevonult a városba, mindenki egyenest előre, és elfoglalták a várost."},{"i":5969,"b":5,"c":606,"r":606,"o":21,"t": "Kardélre hánytak, kiirtottak mindent, ami a városban volt: férfit és nőt, ifjat és öreget, ökröt, juhot és szamarat."},{"i":5970,"b":5,"c":606,"r":606,"o":22,"t": "A két férfinak pedig, akik kémkedtek azon a földön, ezt mondta Józsué: Menjetek be annak a parázna nőnek a házába, és hozzátok ki onnan őt és mindenét, ahogyan megesküdtetek neki!"},{"i":5971,"b":5,"c":606,"r":606,"o":23,"t": "Bementek tehát a kémkedő ifjak, és kihozták Ráhábot, apját, anyját, testvéreit és mindenét&#59; kihozták egész nemzetségét, és elhelyezték őket Izráel táborán kívül."},{"i":5972,"b":5,"c":606,"r":606,"o":24,"t": "A várost pedig mindenestül fölperzselték. Csak az ezüstöt és az aranyat, meg a réz- és vastárgyakat tették az ÚR házának a kincstárába."},{"i":5973,"b":5,"c":606,"r":606,"o":25,"t": "De a parázna Ráhábot, apja háza népét és mindenét életben hagyta Józsué. Letelepedett Izráelben, és ott van mind a mai napig, mert elrejtette a követeket, akiket Jerikóba küldött kémkedni Józsué."},{"i":5974,"b":5,"c":606,"r":606,"o":26,"t": "Abban az időben mondta ezt az esküt Józsué: Átkozott legyen az ÚR előtt az az ember, aki hozzáfog, hogy fölépítse ezt a várost, Jerikót! Elsőszülöttjére rakja le az alapját, és legkisebb fiára állítsa föl kapuit!"},{"i":5975,"b":5,"c":606,"r":606,"o":27,"t": "Az ÚR Józsuéval volt, és elterjedt a híre az egész országban."},{"i":5976,"b":5,"c":607,"r":607,"o":1,"t": "De Izráel fiai hibát követtek el a város kiirtásakor, mert a Júda törzséből való Ákán, Karmi fia, Zabdi unokája, Zerah dédunokája, elvett a kiirtandó dolgokból. Ezért föllángolt az ÚR haragja Izráel fiai ellen."},{"i":5977,"b":5,"c":607,"r":607,"o":2,"t": "Józsué ugyanis néhány férfit küldött Jerikóból Ajba, amely Bét-Áven mellett van, Bételtől keletre, és azt mondta nekik: Menjetek, és nézzetek körül azon a földön. A férfiak fölmentek, és kémkedtek Ajban."},{"i":5978,"b":5,"c":607,"r":607,"o":3,"t": "Amikor visszatértek Józsuéhoz, azt mondták neki: Ne vonuljon föl az egész nép. Csak két- vagy háromezer ember vonuljon föl, azok is megverik Ajt. Ne fáraszd oda az egész népet, mert kevesen vannak azok."},{"i":5979,"b":5,"c":607,"r":607,"o":4,"t": "Fölvonultak tehát oda a népből mintegy háromezren, de megfutamodtak Aj emberei elől."},{"i":5980,"b":5,"c":607,"r":607,"o":5,"t": "Megöltek közülük Aj emberei mintegy harminchat embert, üldözték őket a kaputól egészen Sebárimig, és megverték őket a lejtőn. Ekkor valósággal megolvadt a nép szíve, és olyanná lett, mint a víz."},{"i":5981,"b":5,"c":607,"r":607,"o":6,"t": "Józsué pedig megszaggatta ruháját, arccal a földre borult az ÚR ládája előtt, és úgy maradt estig Izráel véneivel együtt. A fejükre port hintettek."},{"i":5982,"b":5,"c":607,"r":607,"o":7,"t": "Közben ezt mondta Józsué: Jaj, URam, URam! Miért is hoztad át ezt a népet a Jordánon, ha most az emóriak kezébe adsz bennünket, hogy elpusztítsanak? Bárcsak azt határoztuk volna, hogy a Jordánon túl maradunk!"},{"i":5983,"b":5,"c":607,"r":607,"o":8,"t": "Ó, Uram! Mit mondjak most, hogy Izráel máris meghátrált ellenségei előtt?"},{"i":5984,"b":5,"c":607,"r":607,"o":9,"t": "Ha meghallják ezt a kánaániak és az ország többi lakói, akkor körülfognak bennünket, és még a nevünket is kiirtják a földről. Mit teszel akkor a te nagy nevedért?"},{"i":5985,"b":5,"c":607,"r":607,"o":10,"t": "Az ÚR azt felelte Józsuénak: Kelj föl! Miért estél arcra?"},{"i":5986,"b":5,"c":607,"r":607,"o":11,"t": "Vétkezett Izráel, áthágták szövetségemet, amelyre köteleztem őket, mert elvettek a kiirtandó dolgokból, loptak is, és titokban a holmijuk közé tették."},{"i":5987,"b":5,"c":607,"r":607,"o":12,"t": "Azért nem tudtak megállni Izráel fiai ellenségeikkel szemben és azért hátráltak meg ellenségeik előtt, mert utolérte őket az átok. Nem leszek többé veletek, ha nem pusztítjátok ki magatok közül a kiirtani valót."},{"i":5988,"b":5,"c":607,"r":607,"o":13,"t": "Kelj föl, szenteld meg a népet, és ezt mondd: Szenteljétek meg magatokat holnapra, mert azt mondta az ÚR, Izráel Istene: Kiirtani való van nálad, Izráel! Nem tudtok megállni ellenségeitek előtt, amíg el nem távolítjátok magatok közül a kiirtani valót."},{"i":5989,"b":5,"c":607,"r":607,"o":14,"t": "Jöjjetek ide reggel törzsenként. Abból a törzsből, amelyet sorsolás útján megjelöl az ÚR, jöjjenek ide a nemzetségek. Abból a nemzetségből, amelyet megjelöl az ÚR, járuljanak ide a családok. Abból a családból, amelyet megjelöl az ÚR, jöjjenek ide a férfiak."},{"i":5990,"b":5,"c":607,"r":607,"o":15,"t": "Akit azután kiirtandónak jelöl ki, azt meg kell égetni mindenével együtt, mert áthágta az ÚR szövetségét, és gyalázatos dolgot követett el Izráelben."},{"i":5991,"b":5,"c":607,"r":607,"o":16,"t": "Józsué korán reggel fölkelt, felsorakoztatta Izráel törzseit, és a sorsvetés Júda törzsét jelölte meg."},{"i":5992,"b":5,"c":607,"r":607,"o":17,"t": "Azután felsorakoztatta Júda nemzetségeit, és a sorsvetés Zerah nemzetségét jelölte meg. Azután felsorakoztatta Zerah nemzetségéből a férfiakat, és a sorsvetés Zabdit jelölte meg."},{"i":5993,"b":5,"c":607,"r":607,"o":18,"t": "Amikor az ő családjának a férfiait sorakoztatta fel, a sorsvetés a Júda törzséből való Ákánt, Karmi fiát, Zabdi unokáját, Zerah dédunokáját jelölte meg."},{"i":5994,"b":5,"c":607,"r":607,"o":19,"t": "Ekkor azt mondta Józsué Ákánnak: Fiam, adj dicsőséget az ÚRnak, Izráel Istenének! Tégy bűnvallást előtte, és mondd el nekem, hogy mit tettél, ne titkolj el semmit előttem."},{"i":5995,"b":5,"c":607,"r":607,"o":20,"t": "Ákán így válaszolt Józsuénak: Bizony, vétkeztem az ÚR, Izráel Istene ellen, mert ezt meg ezt tettem:"},{"i":5996,"b":5,"c":607,"r":607,"o":21,"t": "Megláttam a zsákmány között egy szép sineári köntöst, kétszáz sekel ezüstöt és egy ötven sekel súlyú aranyrudat. Megkívántam és elvettem őket. Ott vannak a sátramban elásva a földbe, az ezüst is alattuk van."},{"i":5997,"b":5,"c":607,"r":607,"o":22,"t": "Ekkor Józsué követeket küldött, ezek elfutottak a sátorba, és csakugyan el volt ásva mindez a sátrában, és az ezüst is alatta volt."},{"i":5998,"b":5,"c":607,"r":607,"o":23,"t": "Kihozták a sátorból, odavitték Józsuéhoz és Izráel fiaihoz, és odatették az ÚR színe elé."},{"i":5999,"b":5,"c":607,"r":607,"o":24,"t": "Józsué pedig fogta Ákánt, Zerah fiát, az ezüstöt, a köntöst, az aranyrudat, fiait és leányait, ökreit, szamarait és juhait, sátrát és mindenét. Vele volt egész Izráel, és elvitték őket az Ákór völgyébe."}]