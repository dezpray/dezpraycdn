[{"i":8200,"b":9,"c":1007,"r":1007,"o":20,"t": "De miért beszélne tovább Dávid, hiszen te ismered szolgádat, Uram, ó, URam!"},{"i":8201,"b":9,"c":1007,"r":1007,"o":21,"t": "A te ígéreted és szándékod szerint vitted véghez mindezeket a hatalmas dolgokat, hogy megismertesd azokat szolgáddal."},{"i":8202,"b":9,"c":1007,"r":1007,"o":22,"t": "Ezért vagy te oly nagy, Uram, ó, URam! Senki sincs hozzád fogható, sőt nincs is rajtad kívül Isten, egészen úgy, ahogyan hallottuk fülünkkel."},{"i":8203,"b":9,"c":1007,"r":1007,"o":23,"t": "Van-e még egy olyan nemzet a földön, mint a te néped, Izráel, amelyért elment Isten, és kiváltotta, hogy az ő népe legyen, és nevet szerzett magának azzal, hogy nagy és félelmes dolgokat vitt véghez, amikor kiűzött nemzeteket és isteneket a nép elől, amelyet kiváltottál magadnak Egyiptomból?"},{"i":8204,"b":9,"c":1007,"r":1007,"o":24,"t": "Így erősítetted meg magadnak népedet, Izráelt, hogy örökké a te néped legyen, te pedig, URam, az Istenük lettél."},{"i":8205,"b":9,"c":1007,"r":1007,"o":25,"t": "Most azért, URam Isten, tartsd meg örökké azt az ígéretet, amelyet szolgádnak és háza népének tettél, és tégy úgy, ahogyan ígérted!"},{"i":8206,"b":9,"c":1007,"r":1007,"o":26,"t": "Akkor nagy lesz a te neved örökké, mert ezt mondják: A Seregek URa Izráelnek az Istene! Szolgádnak, Dávidnak a háza pedig szilárd lesz színed előtt."},{"i":8207,"b":9,"c":1007,"r":1007,"o":27,"t": "Te, ó Seregek URa, Izráel Istene, ezt a kijelentést adtad szolgádnak: Megépítem házadat! Ezért volt bátorsága szolgádnak, hogy ilyen imádsággal imádkozzék hozzád."},{"i":8208,"b":9,"c":1007,"r":1007,"o":28,"t": "Valóban, Uram, ó, URam, te vagy az Isten, és igazak a te ígéreteid. Te ígérted szolgádnak ezt a jót."},{"i":8209,"b":9,"c":1007,"r":1007,"o":29,"t": "Áldd meg azért kegyelmesen szolgád házát, hogy örökké színed előtt legyen, mert te ígérted ezt, Uram, ó, URam! Mert a te áldásoddal szolgádnak háza örökké áldott lesz!"},{"i":8210,"b":9,"c":1008,"r":1008,"o":1,"t": "Ezután történt, hogy Dávid megverte a filiszteusokat, leigázta őket, és elvette Dávid a filiszteusoktól Meteg-Ammát."},{"i":8211,"b":9,"c":1008,"r":1008,"o":2,"t": "Megverte a móábiakat is. Lefektette őket a földre, és kötéllel mérte meg őket: két kötélnyit kivégeztetett, egy kötélnyit pedig életben hagyott. És a móábiak adófizető szolgái lettek Dávidnak."},{"i":8212,"b":9,"c":1008,"r":1008,"o":3,"t": "Megverte Dávid Hadadezert, Rehób fiát, Cóbá királyát, aki az Eufrátesz folyamig akarta kiterjeszteni hatalmát."},{"i":8213,"b":9,"c":1008,"r":1008,"o":4,"t": "Elfogott közülük Dávid ezerhétszáz lovast és húszezer gyalogost, és megbénította Dávid a harci kocsik lovait, csak száz harci kocsit hagyott meg belőlük."},{"i":8214,"b":9,"c":1008,"r":1008,"o":5,"t": "Amikor a damaszkuszi arámok eljöttek, hogy megsegítsék Hadadezert, Cóbá királyát, levágott Dávid huszonkétezer arám embert."},{"i":8215,"b":9,"c":1008,"r":1008,"o":6,"t": "Majd helyőrséget helyezett az arám Damaszkuszba, és adófizető szolgáivá lettek Dávidnak az arámok. Így segítette meg az ÚR Dávidot mindenütt, ahova csak ment."},{"i":8216,"b":9,"c":1008,"r":1008,"o":7,"t": "Elvette Dávid az aranypajzsokat is, amelyeket Hadadezer szolgái hordtak, és Jeruzsálembe vitette azokat."},{"i":8217,"b":9,"c":1008,"r":1008,"o":8,"t": "Dávid király igen sok rezet hozott el Betahból és Bérótajból, Hadadezer városaiból."},{"i":8218,"b":9,"c":1008,"r":1008,"o":9,"t": "Amikor meghallotta Tói, Hamát királya, hogy megverte Dávid Hadadezer egész haderejét,"},{"i":8219,"b":9,"c":1008,"r":1008,"o":10,"t": "elküldte Tói a fiát, Jórámot Dávid királyhoz mindenféle arany-, ezüst- és réztárggyal, hogy békességgel és áldással köszöntse azért, mert hadat viselt Hadadezerrel, és megverte őt. Hadadezer ugyanis Tóival is harcban állt."},{"i":8220,"b":9,"c":1008,"r":1008,"o":11,"t": "Dávid király ezeket is az ÚRnak szentelte azzal az ezüsttel és arannyal együtt, amelyet a meghódított népektől zsákmányolva már odaszentelt:"},{"i":8221,"b":9,"c":1008,"r":1008,"o":12,"t": "amit az arámoktól, a móábiaktól, az ammóniaktól, a filiszteusoktól, az amálékiaktól és Hadadezertől, Rehób fiától, Cóbá királyától zsákmányolt."},{"i":8222,"b":9,"c":1008,"r":1008,"o":13,"t": "Akkor is hírnevet szerzett magának Dávid, amikor visszatért azután, hogy a Sós-völgyben megvert tizennyolcezer edómit."},{"i":8223,"b":9,"c":1008,"r":1008,"o":14,"t": "Edómba is helyőrséget helyezett. Helyőrséget helyezett el egész Edómban, úgyhogy egész Edóm Dávid szolgája lett. Így segítette meg az ÚR Dávidot mindenütt, ahova csak ment."},{"i":8224,"b":9,"c":1008,"r":1008,"o":15,"t": "Így uralkodott Dávid egész Izráelen, jogot és igazságot szolgáltatva egész népének."},{"i":8225,"b":9,"c":1008,"r":1008,"o":16,"t": "A hadsereg parancsnoka Jóáb, Cerújá fia, a főtanácsos pedig Jósáfát, Ahilúd fia volt."},{"i":8226,"b":9,"c":1008,"r":1008,"o":17,"t": "Cádók, Ahitúb fia és Ahimelek, Ebjátár fia voltak a papok, Szerájá pedig a kancellár."},{"i":8227,"b":9,"c":1008,"r":1008,"o":18,"t": "Benájá, Jójádá fia a kerétiek és a pelétiek parancsnoka volt&#59; Dávid fiai is papok voltak."},{"i":8228,"b":9,"c":1009,"r":1009,"o":1,"t": "Egyszer megkérdezte Dávid: Maradt-e még valaki Saul háza népéből, aki iránt hűséggel tartozom Jónátánért?"},{"i":8229,"b":9,"c":1009,"r":1009,"o":2,"t": "Volt egy Saul házából való szolga, akinek Cíbá volt a neve. Őt hívták Dávidhoz, és megkérdezte a király: Te vagy Cíbá? Ő így felelt: Én vagyok, a te szolgád."},{"i":8230,"b":9,"c":1009,"r":1009,"o":3,"t": "Akkor ezt mondta a király: Maradt-e még valaki Saul háza népéből, akinek hűséggel tartozom Isten előtt? Cíbá ezt felelte a királynak: Van még Jónátánnak egy fia, aki mindkét lábára béna."},{"i":8231,"b":9,"c":1009,"r":1009,"o":4,"t": "A király megkérdezte: Hol van? Cíbá így felelt a királynak: Lódebárban van, Ammiél fiának, Mákírnak a házában."},{"i":8232,"b":9,"c":1009,"r":1009,"o":5,"t": "Akkor üzent neki Dávid király, és elhozatta őt Lódebárból, Mákírnak, Ammiél fiának a házából."},{"i":8233,"b":9,"c":1009,"r":1009,"o":6,"t": "Amikor megérkezett Dávidhoz Mefibóset, Saul fiának, Jónátánnak a fia, arcra esett, és leborult előtte. Dávid megszólította: Mefibóset! Ő így felelt: Itt van a te szolgád."},{"i":8234,"b":9,"c":1009,"r":1009,"o":7,"t": "Dávid ezt mondta neki: Ne félj, hiszen én hűséggel tartozom neked apádért, Jónátánért, és visszaadom neked nagyapádnak, Saulnak minden földbirtokát, te pedig mindenkor az én asztalomnál étkezel."},{"i":8235,"b":9,"c":1009,"r":1009,"o":8,"t": "Ekkor Mefibóset leborult, és ezt mondta: Micsoda a te szolgád, hogy hozzám fordultál, aki olyan vagyok, mint a döglött kutya?"},{"i":8236,"b":9,"c":1009,"r":1009,"o":9,"t": "Ezután hívatta a király Cíbát, Saul legényét, és ezt mondta neki: Mindent urad fiának adtam, amije csak volt Saulnak és egész háza népének."},{"i":8237,"b":9,"c":1009,"r":1009,"o":10,"t": "Te műveld a földjét fiaiddal és szolgáiddal együtt, és takarítsd be, hogy legyen mit ennie urad fiának. Maga Mefibóset, urad fia állandóan az én asztalomnál fog étkezni. Cíbának tizenöt fia és húsz szolgája volt."},{"i":8238,"b":9,"c":1009,"r":1009,"o":11,"t": "Cíbá így felelt a királynak: Mindent megtesz szolgád, amit uram, királyom parancsol szolgájának. Mefibóset pedig az én asztalomnál fog étkezni, mint egy királyfi - mondta Dávid."},{"i":8239,"b":9,"c":1009,"r":1009,"o":12,"t": "Volt Mefibósetnek egy Míká nevű kisfia. Cíbá házának a lakói mindnyájan Mefibóset szolgái voltak."},{"i":8240,"b":9,"c":1009,"r":1009,"o":13,"t": "Maga Mefibóset Jeruzsálemben lakott, mert állandóan a király asztalánál étkezett, és mindkét lábára sánta volt."},{"i":8241,"b":9,"c":1010,"r":1010,"o":1,"t": "Történt ezek után, hogy meghalt az ammóniak királya, és utána a fia, Hánún lett a király."},{"i":8242,"b":9,"c":1010,"r":1010,"o":2,"t": "Dávid így gondolkodott: Szeretettel bánok Hánúnnal, Náhás fiával, mert az ő apja is szeretettel bánt velem. Elküldte tehát Dávid a szolgáit, hogy megvigasztalják apja halála miatt. Amikor megérkeztek Dávid szolgái az ammóniak országába,"},{"i":8243,"b":9,"c":1010,"r":1010,"o":3,"t": "ezt mondták az ammóniak vezérei uruknak, Hánúnnak: Azt hiszed, apádat akarja megtisztelni Dávid, hogy vigasztalókat küldött hozzád? Inkább azért küldte hozzád Dávid a szolgáit, hogy ezt a várost megszemléljék, kikémleljék és elpusztítsák!"},{"i":8244,"b":9,"c":1010,"r":1010,"o":4,"t": "Elfogatta azért Hánún Dávid szolgáit, szakálluk felét lenyíratta, ruhájuk felét fenekükig levágatta, és visszaküldte őket."},{"i":8245,"b":9,"c":1010,"r":1010,"o":5,"t": "Amikor ezt jelentették Dávidnak, eléjük küldött, és mivel igen csúffá tették azokat az embereket, ezt üzente nekik a király: Maradjatok Jerikóban, amíg meg nem nő a szakállatok&#59; azután térjetek vissza!"},{"i":8246,"b":9,"c":1010,"r":1010,"o":6,"t": "Amikor látták az ammóniak, hogy gyűlöletesek lettek Dávid előtt, követeket küldtek, és zsoldjukba fogadták a bét-rehóbi arámokat és a cóbai arámokat, húszezer gyalogost, továbbá Maaká királyától ezer embert és Tóbból tizenkétezer embert."},{"i":8247,"b":9,"c":1010,"r":1010,"o":7,"t": "Amint meghallotta ezt Dávid, elküldte Jóábot egy egész sereggel, a legvitézebbekkel."},{"i":8248,"b":9,"c":1010,"r":1010,"o":8,"t": "Kivonultak az ammóniak is, és csatarendbe álltak a kapu bejáratánál. A cóbai és rehóbi arámok, meg Tób és Maaká emberei külön álltak fel a mezőn."},{"i":8249,"b":9,"c":1010,"r":1010,"o":9,"t": "Jóáb látta, hogy elöl is, hátul is támadás fenyegeti, ezért kiválogatta egész Izráel színe-javát, és csatarendbe állította őket az arámokkal szemben."},{"i":8250,"b":9,"c":1010,"r":1010,"o":10,"t": "A hadinép maradékát pedig testvérének, Abisajnak a vezetésére bízta, és az ammóniakkal szemben állította csatarendbe."},{"i":8251,"b":9,"c":1010,"r":1010,"o":11,"t": "Ezt mondta: Ha az arámok erősebbek lesznek nálam, jöjj segítségemre! Ha pedig az ammóniak lesznek erősebbek nálad, akkor én megyek segítségedre."},{"i":8252,"b":9,"c":1010,"r":1010,"o":12,"t": "Légy erős, szedjük össze az erőnket népünkért és Istenünk városaiért! Az ÚR pedig tegye azt, amit jónak lát!"},{"i":8253,"b":9,"c":1010,"r":1010,"o":13,"t": "Akkor Jóáb rohamra indult hadinépével az arámok ellen, és azok megfutamodtak előtte."},{"i":8254,"b":9,"c":1010,"r":1010,"o":14,"t": "Amikor az ammóniak látták, hogy az arámok futnak, ők is megfutamodtak Abisaj előtt, és bementek a városba. Akkor Jóáb visszatért az ammóniak üldözéséből, és Jeruzsálembe ment."},{"i":8255,"b":9,"c":1010,"r":1010,"o":15,"t": "Amikor az arámok látták, hogy vereséget szenvedtek Izráeltől, összegyűltek."},{"i":8256,"b":9,"c":1010,"r":1010,"o":16,"t": "Akkor elküldött Hadadezer és felvonultatta a folyamon túli arámokat. Ezek megérkeztek Hélámba, élükön Sóbakkal, Hadadezer hadseregparancsnokával."},{"i":8257,"b":9,"c":1010,"r":1010,"o":17,"t": "Jelentették ezt Dávidnak, aki összegyűjtötte egész Izráelt, átkelt a Jordánon, és megérkezett Hélám alá. Az arámok csatarendbe álltak Dáviddal szemben, és megütköztek vele."},{"i":8258,"b":9,"c":1010,"r":1010,"o":18,"t": "De megfutamodtak az arámok Izráel előtt, és megölt Dávid az arámok közül hétszáz harci kocsin küzdő embert és negyvenezer lovast. Sóbakot, a hadseregparancsnokot is levágta, és ott halt meg."},{"i":8259,"b":9,"c":1010,"r":1010,"o":19,"t": "Amikor látták mindazok a királyok, akik Hadadezer szolgái voltak, hogy vereséget szenvedtek Izráeltől, békét kötöttek Izráellel, és szolgáltak neki. Ezután az arámok nem merték többé segíteni az ammóniakat."},{"i":8260,"b":9,"c":1011,"r":1011,"o":1,"t": "Egy esztendő múlva, abban az időben, amikor a királyok háborúba szoktak vonulni, elküldte Dávid Jóábot szolgáival meg egész Izráellel együtt. Pusztították az ammóniakat, és körülzárták Rabbát. Dávid azonban Jeruzsálemben maradt."},{"i":8261,"b":9,"c":1011,"r":1011,"o":2,"t": "Egyszer estefelé, amikor Dávid fölkelt a fekhelyéről, és a királyi palota tetején sétált, meglátott a tetőről egy asszonyt, aki éppen fürdött. Az asszony igen szép termetű volt."},{"i":8262,"b":9,"c":1011,"r":1011,"o":3,"t": "Dávid elküldött, és kérdezősködött az asszony felől. Ezt mondták neki: Betsabé ez, Eliám leánya, a hettita Úriás felesége."},{"i":8263,"b":9,"c":1011,"r":1011,"o":4,"t": "Akkor követeket küldött Dávid, és magához vitette őt. Az asszony bement hozzá, ő pedig vele hált, aki éppen azelőtt tisztult meg tisztátalanságából. Azután hazament az asszony."},{"i":8264,"b":9,"c":1011,"r":1011,"o":5,"t": "De az asszony teherbe esett. Ezért ezt az üzenetet küldte Dávidnak: Teherbe estem!"},{"i":8265,"b":9,"c":1011,"r":1011,"o":6,"t": "Akkor Dávid ezt üzente Jóábnak: Küldd hozzám a hettita Úriást! Jóáb el is küldte Úriást Dávidhoz."},{"i":8266,"b":9,"c":1011,"r":1011,"o":7,"t": "Amikor Úriás megérkezett hozzá, megkérdezte Dávid, hogy jól van-e Jóáb, jól van-e a hadinép és jól folyik-e a háború."},{"i":8267,"b":9,"c":1011,"r":1011,"o":8,"t": "Azután ezt mondta Dávid Úriásnak: Menj haza, és mosd meg a lábadat! Úriás kiment a királyi palotából, és utána vitték a király ajándékát."},{"i":8268,"b":9,"c":1011,"r":1011,"o":9,"t": "De Úriás a királyi palota bejárata előtt feküdt le urának a többi szolgájával együtt, és nem ment haza."},{"i":8269,"b":9,"c":1011,"r":1011,"o":10,"t": "Amikor jelentették Dávidnak, hogy Úriás nem ment haza, ezt mondta Dávid Úriásnak: Hiszen útról jöttél! Miért nem mentél haza?"},{"i":8270,"b":9,"c":1011,"r":1011,"o":11,"t": "Úriás így felelt Dávidnak: A láda, meg Izráel és Júda sátrakban laknak&#59; az én uram, Jóáb és uramnak a szolgái pedig a nyílt mezőn táboroznak. Hogyan mehetnék akkor én haza, hogy egyem, igyam, és feleségemmel háljak? Az életedre, a lelkedre mondom, hogy nem teszem ezt!"},{"i":8271,"b":9,"c":1011,"r":1011,"o":12,"t": "Akkor ezt mondta Dávid Úriásnak: Maradj itt még ma, és holnap elbocsátlak! Ott maradt tehát Úriás Jeruzsálemben aznap és másnap is."},{"i":8272,"b":9,"c":1011,"r":1011,"o":13,"t": "Azután hívatta őt Dávid, hogy vele egyék és igyék, és leitatta őt. De este urának a szolgáival ment ki lefeküdni a fekvőhelyére, és nem ment haza."},{"i":8273,"b":9,"c":1011,"r":1011,"o":14,"t": "Reggel azután levelet írt Dávid Jóábnak, melyet Úriással küldött el."},{"i":8274,"b":9,"c":1011,"r":1011,"o":15,"t": "Ezt írta a levélben: Állítsátok Úriást az arcvonalba, ahol legerősebb a harc, azután húzódjatok vissza, hogy levágják, és meghaljon!"},{"i":8275,"b":9,"c":1011,"r":1011,"o":16,"t": "Így történt a város ostrománál, hogy Jóáb Úriást arra a helyre állította, amelyről tudta, hogy ott kemény harcosok vannak."},{"i":8276,"b":9,"c":1011,"r":1011,"o":17,"t": "Amikor kitörtek a városbeli férfiak, és megütköztek Jóábbal, néhányan elestek a hadinép közül, Dávid szolgái közül. Meghalt a hettita Úriás is."},{"i":8277,"b":9,"c":1011,"r":1011,"o":18,"t": "Jelentést küldött azért Jóáb Dávidnak az ütközet egész lefolyásáról."},{"i":8278,"b":9,"c":1011,"r":1011,"o":19,"t": "Ezt parancsolta a küldöncnek: Ha elbeszéled az ütközet egész lefolyását a királynak,"},{"i":8279,"b":9,"c":1011,"r":1011,"o":20,"t": "és ha a király haragra lobban, és ezt mondja neked: Miért mentetek harc közben olyan közel a városhoz, hát nem tudtátok, hogy a várfalról lelőhetnek benneteket?"},{"i":8280,"b":9,"c":1011,"r":1011,"o":21,"t": "Ki ütötte agyon Abimeleket, Jerubbeset fiát? Egy asszony dobott rá a várfalról egy malomkövet, és ezért halt meg Tébecben. Miért mentetek olyan közel a várfalhoz? Akkor így válaszolj: Szolgád, a hettita Úriás is meghalt."},{"i":8281,"b":9,"c":1011,"r":1011,"o":22,"t": "A küldönc tehát elment, és amikor megérkezett, jelentette Dávidnak mindazt, amit rábízott Jóáb."},{"i":8282,"b":9,"c":1011,"r":1011,"o":23,"t": "A küldönc ezt mondta Dávidnak: Először erősebbek voltak nálunk azok az emberek, ránk törtek a mezőn, de mi visszaszorítottuk őket a kapu bejáratáig."},{"i":8283,"b":9,"c":1011,"r":1011,"o":24,"t": "A várfalról azonban lövöldözni kezdtek szolgáidra az íjászok, és meghaltak néhányan a király szolgái közül. Szolgád, a hettita Úriás is meghalt."},{"i":8284,"b":9,"c":1011,"r":1011,"o":25,"t": "Akkor ezt parancsolta Dávid a küldöncnek: Mondd meg Jóábnak: Ne tartsd ezt olyan nagy bajnak, mert a fegyver hol ezt, hol azt pusztítja el. Harcolj még erősebben a város ellen, és rombold le! Így biztasd őt!"},{"i":8285,"b":9,"c":1011,"r":1011,"o":26,"t": "Amikor meghallotta Úriás felesége, hogy meghalt a férje, Úriás, elsiratta az urát."},{"i":8286,"b":9,"c":1011,"r":1011,"o":27,"t": "A gyász letelte után érte küldött Dávid, palotájába vitette&#59; az pedig a felesége lett, és fiút szült neki. De az ÚRnak nem tetszett, amit Dávid elkövetett."},{"i":8287,"b":9,"c":1012,"r":1012,"o":1,"t": "Az ÚR elküldte Dávidhoz Nátánt. Az bement hozzá, és ezt mondta neki: Volt egy városban két ember, egy gazdag meg egy szegény."},{"i":8288,"b":9,"c":1012,"r":1012,"o":2,"t": "A gazdagnak igen sok juha és marhája volt."},{"i":8289,"b":9,"c":1012,"r":1012,"o":3,"t": "A szegénynek nem volt egyebe, csak egy báránykája, azt is pénzen vette. Táplálgatta, és a gyermekeivel együtt nőtt fel nála. A falatjából evett, poharából ivott, és az ölében feküdt, mintha csak a leánya lett volna."},{"i":8290,"b":9,"c":1012,"r":1012,"o":4,"t": "Egyszer egy utas érkezett a gazdag emberhez, de ez sajnált a maga juhai és marhái közül hozatni, hogy elkészítse a hozzá érkezett vándornak, ezért elvette a szegény ember bárányát, és azt készítette el annak, aki hozzá érkezett."},{"i":8291,"b":9,"c":1012,"r":1012,"o":5,"t": "Dávid nagy haragra gyulladt az ellen az ember ellen, és ezt mondta Nátánnak: Az élő ÚRra mondom, hogy halál fia az az ember, aki ezt tette!"},{"i":8292,"b":9,"c":1012,"r":1012,"o":6,"t": "A bárányért négyszer annyit kell fizetnie, mivel ezt tette, és mivel könyörtelen volt."},{"i":8293,"b":9,"c":1012,"r":1012,"o":7,"t": "Akkor ezt mondta Nátán Dávidnak: Te vagy az az ember! Ezt mondja az ÚR, Izráel Istene: Én kentelek fel Izráel királyává, és én mentettelek meg Saul kezéből."},{"i":8294,"b":9,"c":1012,"r":1012,"o":8,"t": "Neked adtam uradnak a házát, és a te öledbe adtam urad feleségeit. Neked adtam Izráel és Júda házát is. És ha ezt kevesellted volna, még sok mindent adtam volna neked."},{"i":8295,"b":9,"c":1012,"r":1012,"o":9,"t": "Miért vetetted meg az ÚR szavát, miért tettél olyat, ami nem tetszik neki?! A hettita Úriást fegyverrel vágattad le, hogy a feleségét feleségül vehesd&#59; őt magát pedig meggyilkoltattad az ammóniak fegyverével!"},{"i":8296,"b":9,"c":1012,"r":1012,"o":10,"t": "Ezért nem távozik el soha a fegyver a te házadtól, mivel megvetettél engem, és elvetted a hettita Úriás feleségét, hogy a te feleséged legyen."},{"i":8297,"b":9,"c":1012,"r":1012,"o":11,"t": "Ezt mondja az ÚR: Éppen a saját házadból fogok bajt hozni rád. Feleségeidet szemed láttára veszem el, és másnak adom, aki fényes nappal fog a feleségeiddel hálni."},{"i":8298,"b":9,"c":1012,"r":1012,"o":12,"t": "Mert te titokban cselekedtél, de én egész Izráel előtt és napvilágnál cselekszem ezt!"},{"i":8299,"b":9,"c":1012,"r":1012,"o":13,"t": "Akkor ezt mondta Dávid Nátánnak: Vétkeztem az ÚR ellen! Nátán így felelt Dávidnak: Az ÚR is elengedte vétkedet, nem halsz meg."}]