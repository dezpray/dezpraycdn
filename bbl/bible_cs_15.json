[{"i":1500,"b":0,"c":149,"r":149,"o":28,"t": "To jsou všechno pokolení Izraele, dvanácte, a to jest, což jim mluvil otec jejich, a požehnal jim; jednomu každému podlé požehnání jeho požehnal jim."},{"i":1501,"b":0,"c":149,"r":149,"o":29,"t": "A přikázal jim, řka: Já se připojím k lidu svému; pochovejte mne s otci mými v jeskyni, kteráž jest na poli Efrona Hetejského,"},{"i":1502,"b":0,"c":149,"r":149,"o":30,"t": "V jeskyni na poli Machpelah, kteráž jest proti Mamre, v zemi Kananejské, kterouž koupil Abraham od Efrona Hetejského k držení hrobu."},{"i":1503,"b":0,"c":149,"r":149,"o":31,"t": "Tam pochovali Abrahama a Sáru manželku jeho, tam pochovali Izáka a Rebeku manželku jeho, a tam pochoval jsem Leu."},{"i":1504,"b":0,"c":149,"r":149,"o":32,"t": "Pole i jeskyně, kteráž jest na něm, koupeno jest od synů Hete."},{"i":1505,"b":0,"c":149,"r":149,"o":33,"t": "A když dokončil Jákob přikazování synům svým, shromáždiv nohy své na lože, i umřel, a připojen jest k lidu svému."},{"i":1506,"b":0,"c":150,"r":150,"o":1,"t": "Tedy Jozef padl na tvář otce svého, a plakal nad ním, a líbal ho."},{"i":1507,"b":0,"c":150,"r":150,"o":2,"t": "A přikázal Jozef služebníkům svým lékařům, aby balzamovali otce jeho. I balzamovali lékaři Izraele."},{"i":1508,"b":0,"c":150,"r":150,"o":3,"t": "Čtyřidceti dnů zajisté trvalo jim; nebo tolik dnů dokonává se balzamování. I plakali ho Egyptští za sedmdesáte dnů."},{"i":1509,"b":0,"c":150,"r":150,"o":4,"t": "A když pominuli dnové pláče pro něho, mluvil Jozef k domu Faraonovu, řka: Jestliže jsem nalezl milost před očima vašima, mluvtež před uši Faraonovy, říkajíce:"},{"i":1510,"b":0,"c":150,"r":150,"o":5,"t": "Otec můj zapřisáhl mne, řka: Aj, já umru. V hrobu mém, kterýž jsem sobě vytesal v zemi Kananejské, tam mne pochovej. Protož prosím, nechť jdu, abych pochoval otce svého, a zase se navrátím."},{"i":1511,"b":0,"c":150,"r":150,"o":6,"t": "I řekl Farao: Jdi, pochovej otce svého, jakož tě zapřisáhl."},{"i":1512,"b":0,"c":150,"r":150,"o":7,"t": "Tedy odšel Jozef, aby pochoval otce svého, a šli s ním všickni služebníci Faraonovi, starší domu jeho, a všickni starší země Egyptské,"},{"i":1513,"b":0,"c":150,"r":150,"o":8,"t": "I všecken dům Jozefův, bratří jeho, i dům otce jeho. Toliko dítky své, a drobné i veliké hovado své nechali v zemi Gessen."},{"i":1514,"b":0,"c":150,"r":150,"o":9,"t": "Též i vozy i jezdci šli s ním; tak že bylo vojsko velmi veliké."},{"i":1515,"b":0,"c":150,"r":150,"o":10,"t": "Přišedše pak až k humno Atad, kteréž jest za Jordánem, tam kvílili kvílením velikým a velmi těžkým; i učinil Jozef otci svému kormútení za sedm dní."},{"i":1516,"b":0,"c":150,"r":150,"o":11,"t": "Uzřevše pak obyvatelé země, Kananejské, kormútení v humně Atad, řekli: Toto jest těžké kormútení Egyptských. Protož nazváno jest jméno jeho Abel Mizraim, kteréž jest za Jordánem."},{"i":1517,"b":0,"c":150,"r":150,"o":12,"t": "Učinili tedy synové jeho jemu, jakož jim přikázal,"},{"i":1518,"b":0,"c":150,"r":150,"o":13,"t": "A přenesše ho do země Kananejské, pochovali ho v jeskyni na poli Machpelah, kterouž koupil Abraham s polem od Efrona Hetejského k držení hrobu, proti Mamre."},{"i":1519,"b":0,"c":150,"r":150,"o":14,"t": "Potom Jozef navrátil se do Egypta, on i bratří jeho, i všickni, kteříž šli s ním pochovati otce jeho."},{"i":1520,"b":0,"c":150,"r":150,"o":15,"t": "Vidouce pak bratří Jozefovi, že umřel otec jejich, řekli: Snad by Jozef v nenávisti nás měl, a odplatil by nám všecko to zlé, kteréž jsme jemu učinili."},{"i":1521,"b":0,"c":150,"r":150,"o":16,"t": "Protož vzkázali Jozefovi, řkouce: Otec tvůj přikázal před smrtí svou, řka:"},{"i":1522,"b":0,"c":150,"r":150,"o":17,"t": "Takto povíte Jozefovi: Prosím, odpusť nyní bratrům svým provinění jejich, a hřích jejich; neboť zlé učinili tobě. A nyní odpusť, prosím, provinění služebníků Boha otce tvého. I plakal Jozef, když mluvili jemu."},{"i":1523,"b":0,"c":150,"r":150,"o":18,"t": "Potom přišli i sami bratří jeho, a padše před tváří jeho, řekli: Aj, my jsme služebníci tvoji."},{"i":1524,"b":0,"c":150,"r":150,"o":19,"t": "Řekl jim Jozef: Nebojte se, zdaliž já jsem na místě Božím?"},{"i":1525,"b":0,"c":150,"r":150,"o":20,"t": "Vy jste zajisté myslili proti mně zlé, ale Bůh obrátil to v dobré, aby učinil, jakož jest dnes, a zachoval při životu lid mnohý."},{"i":1526,"b":0,"c":150,"r":150,"o":21,"t": "Protož nyní nebojte se, já vás i dítky vaše živiti budu. I potěšoval jich, a mluvil k srdci jich."},{"i":1527,"b":0,"c":150,"r":150,"o":22,"t": "Bydlel tedy Jozef v Egyptě, on i dům otce jeho. A živ byl Jozef sto a deset let."},{"i":1528,"b":0,"c":150,"r":150,"o":23,"t": "I uzřel Jozef syny Efraimovy, i syny synů jeho; též i synové Machirovi, syna Manassesova, zrozeni jsou na kolenou Jozefových."},{"i":1529,"b":0,"c":150,"r":150,"o":24,"t": "A řekl Jozef bratřím svým: Já umru; aleť Bůh jistotně navštíví vás, a vyvede vás z země této do země, kterouž s přísežím zaslíbil Abrahamovi, Izákovi a Jákobovi."},{"i":1530,"b":0,"c":150,"r":150,"o":25,"t": "A zapřisáhl Jozef syny Izraelovy, řka: Jistotně Bůh navštíví vás; protož vynesete kosti mé odsud."},{"i":1531,"b":0,"c":150,"r":150,"o":26,"t": "I umřel Jozef, živ jsa sto a deset let. I balzamovali ho, a vložen jest do truhly v Egyptě."},{"i":1532,"b":1,"c":201,"r":201,"o":1,"t": "Tatoť jsou pak jména synů Izraelových, kteříž přišli do Egypta s Jákobem; každý s čeledí svou přišel:"},{"i":1533,"b":1,"c":201,"r":201,"o":2,"t": "Ruben, Simeon, Levi a Juda,"},{"i":1534,"b":1,"c":201,"r":201,"o":3,"t": "Izachar, Zabulon a Beniamin,"},{"i":1535,"b":1,"c":201,"r":201,"o":4,"t": "Dan a Neftalím, Gad a Asser."},{"i":1536,"b":1,"c":201,"r":201,"o":5,"t": "A všech duší, kteréž pošly z bedr Jákobových, bylo sedmdesáte duší; Jozef zajisté byl v Egyptě."},{"i":1537,"b":1,"c":201,"r":201,"o":6,"t": "I umřel Jozef, i všickni bratří jeho, i všecko to pokolení."},{"i":1538,"b":1,"c":201,"r":201,"o":7,"t": "Synové pak Izraelští rozplodili se, a rozmnožili se, a rozrostli se velmi silně, tak že naplněna jest jimi země."},{"i":1539,"b":1,"c":201,"r":201,"o":8,"t": "Potom povstal nový král nad Egyptem, kterýž neznal Jozefa."},{"i":1540,"b":1,"c":201,"r":201,"o":9,"t": "Kterýž řekl lidu svému: Aj, lid synů Izraelských větší jest a silnější nežli my."},{"i":1541,"b":1,"c":201,"r":201,"o":10,"t": "Protož nyní moudře sobě počínejme s nimi, aby se nerozmnožili, a kdyby se stala bitva, aby se nepřidali i oni k nepřátelům našim, a bojovali proti nám, a tak vyšli z země."},{"i":1542,"b":1,"c":201,"r":201,"o":11,"t": "Ustanovili tedy nad nimi správce robot, aby je sužovali břemeny svými. I stavěli Faraonovi města silná Pitom a Rames."},{"i":1543,"b":1,"c":201,"r":201,"o":12,"t": "Ale čímž více je sužovali, tím více se rozmnožovali a rostli, tak že se hrůzou naplnili pro syny Izraelské."},{"i":1544,"b":1,"c":201,"r":201,"o":13,"t": "A tak Egyptští násilím nutili syny Izraelské k práci."},{"i":1545,"b":1,"c":201,"r":201,"o":14,"t": "A ztrpčovali život jejich robotou těžkou s hlinou a cihelnou, i se všelikou prací na poli, ve všech pracích svých, k nimž je násilím nutili."},{"i":1546,"b":1,"c":201,"r":201,"o":15,"t": "Řekl také král Egyptský babám Hebrejským, z nichž jedné jméno bylo Sifra, a jméno druhé Fua,"},{"i":1547,"b":1,"c":201,"r":201,"o":16,"t": "Řka: Když budete babiti ženy Hebrejské, a uzříte je na stolici, jestliže bude syn, zabíte jej; pakli dcera, živte ji."},{"i":1548,"b":1,"c":201,"r":201,"o":17,"t": "Ale báby bály se Boha, a neučinily, jakž jim rozkázal král Egyptský, ale živily děti."},{"i":1549,"b":1,"c":201,"r":201,"o":18,"t": "I povolal král Egyptský bab, a řekl jim: Proč jste to učinily, a živíte děti?"},{"i":1550,"b":1,"c":201,"r":201,"o":19,"t": "Odpověděly báby Faraonovi: Nejsou jako ženy Egyptské ty ženy Hebrejské; nebo jsou silné, prvé než přijde k nim baba, porodí."},{"i":1551,"b":1,"c":201,"r":201,"o":20,"t": "Protož dobře činil Bůh babám; a rozmnožil se lid, a zsilil se velmi."},{"i":1552,"b":1,"c":201,"r":201,"o":21,"t": "A že báby bály se Boha, učinil jim domy."},{"i":1553,"b":1,"c":201,"r":201,"o":22,"t": "Tedy přikázal Farao všemu lidu svému, řka: Každého syna, kterýž se narodí, do řeky vrzete, a každou dceru živte."},{"i":1554,"b":1,"c":202,"r":202,"o":1,"t": "I šel muž z domu Levi, a pojal dceru Levi."},{"i":1555,"b":1,"c":202,"r":202,"o":2,"t": "Kterážto počala, a porodila syna. A vida, že on krásný byl, skrývala ho za tři měsíce."},{"i":1556,"b":1,"c":202,"r":202,"o":3,"t": "A nemohla déle skrývati ho, vzala sobě ošatku z sítí papyrových, a zatřela ji smolou a glejem, a vsadivši do ní dítě, položila v rákosí u břehu řeky."},{"i":1557,"b":1,"c":202,"r":202,"o":4,"t": "Sestra pak jeho stála zdaleka, aby zvěděla, co by se s ním díti mělo."},{"i":1558,"b":1,"c":202,"r":202,"o":5,"t": "Tedy sstoupila dcera Faraonova k umývání se v řece, a děvečky její chodily po břehu řece. A uzřela ošatku v rákosí, i poslala děvečku svou, a vzala ji."},{"i":1559,"b":1,"c":202,"r":202,"o":6,"t": "A otevřevši ji, uzřela dítě, a aj, pachole pláče. I slitovala se nad ním, a řekla: Z dětí Hebrejských toto jest."},{"i":1560,"b":1,"c":202,"r":202,"o":7,"t": "Tedy řekla sestra jeho dceři Faraonově: Chceš-li, půjdu, a povolám tobě ženu kojící z žen Hebrejských, aby kojila dítě tobě?"},{"i":1561,"b":1,"c":202,"r":202,"o":8,"t": "Řekla jí dcera Faraonova: Jdi. I šla děvečka, a povolala matky dítěte."},{"i":1562,"b":1,"c":202,"r":202,"o":9,"t": "Jíž řekla dcera Faraonova: Vezmi toto dítě, a kojiž mi je, a já zaplatím mzdu tvou. I vzala žena dítě, a kojila je."},{"i":1563,"b":1,"c":202,"r":202,"o":10,"t": "A když dorostlo dítě, přivedla je k dceři Faraonově, a učinila jemu za syna, a nazvala jméno jeho Mojžíš; nebo jsem, řekla, z vody vyňala jej."},{"i":1564,"b":1,"c":202,"r":202,"o":11,"t": "Stalo se pak v těch dnech, když vyrostl Mojžíš, že vyšel k bratřím svým, a viděl břemena jejich, a uzřel muže Egyptského bijícího muže Hebrejského z bratří jeho."},{"i":1565,"b":1,"c":202,"r":202,"o":12,"t": "A ohlédaje se sem i tam, a viděv, že žádného tu není, zabil Egyptského, a skryl ho v písku."},{"i":1566,"b":1,"c":202,"r":202,"o":13,"t": "Potom vyšel druhého dne, a aj, dva muži Hebrejští hádali se. I řekl tomu, kterýž křivdu činil: Proč biješ bližního svého?"},{"i":1567,"b":1,"c":202,"r":202,"o":14,"t": "Kterýžto řekl: Kdo tě ustanovil knížetem a soudcím nad námi? Zdaliž mne chceš zabíti, jako jsi zabil Egyptského? I bál se Mojžíš, a řekl: Jistotně zjevná jest věc tato."},{"i":1568,"b":1,"c":202,"r":202,"o":15,"t": "Uslyšav pak Farao tu věc, hledal zabíti Mojžíše. Ale Mojžíš utekl od tváři Faraonovy, a bydlil v zemi Madian, a seděl u studnice."},{"i":1569,"b":1,"c":202,"r":202,"o":16,"t": "Kněz pak Madian měl sedm dcer. Kteréž přišly, a vážily vodu, a naplnily koryta, aby napojily dobytek otce svého."},{"i":1570,"b":1,"c":202,"r":202,"o":17,"t": "Tedy přišli pastýři, a vyhnali je. I vstav Mojžíš, pomohl jim, a napojil dobytek jejich."},{"i":1571,"b":1,"c":202,"r":202,"o":18,"t": "Když pak přišly k Reuelovi otci svému, řekl: Proč jste tak brzy přišly dnes?"},{"i":1572,"b":1,"c":202,"r":202,"o":19,"t": "Odpověděly: Muž Egyptský vytrhl nás z rukou pastýřů, a nadto navážil nám vody, a napojil dobytek."},{"i":1573,"b":1,"c":202,"r":202,"o":20,"t": "Tedy řekl dcerám svým: Kdež jest? Proč jste opustily muže toho? Povolte jej, ať jí chleba."},{"i":1574,"b":1,"c":202,"r":202,"o":21,"t": "I umínil sobě Mojžíš bydliti s tím mužem. Kterýž dal Zeforu dceru svou Mojžíšovi."},{"i":1575,"b":1,"c":202,"r":202,"o":22,"t": "Kteráž porodila syna, a nazval jméno jeho Gerson; nebo řekl: Příchozí jsem v zemi cizí."},{"i":1576,"b":1,"c":202,"r":202,"o":23,"t": "Stalo se pak po mnohých těch dnech, že umřel král Egyptský. I stýskali synové Izraelští pro robotu, a křičeli, a vyšel křik jejich k Bohu pro robotu."},{"i":1577,"b":1,"c":202,"r":202,"o":24,"t": "I uslyšel Bůh sténání jejich, a rozpomenul se Bůh na smlouvu svou s Abrahamem, s Izákem a s Jákobem."},{"i":1578,"b":1,"c":202,"r":202,"o":25,"t": "A viděl Bůh na syny Izraelské, a znal Bůh..."},{"i":1579,"b":1,"c":203,"r":203,"o":1,"t": "Mojžíš pak pásl dobytek Jetra tchána svého, kněze Madianitského. A vedl dobytek za poušť, a přišel k hoře Boží Horeb."},{"i":1580,"b":1,"c":203,"r":203,"o":2,"t": "I ukázal se jemu anděl Hospodinův v plameni ohně z prostředku trnu. I viděl, a aj, trn hoří ohněm, a trn neshořívá."},{"i":1581,"b":1,"c":203,"r":203,"o":3,"t": "Tedy řekl Mojžíš: Půjdu, a podívám se na to veliké vidění, proč neshoří trn."},{"i":1582,"b":1,"c":203,"r":203,"o":4,"t": "A uzřev Hospodin, že jde, aby se podíval, povolal ho Bůh z prostředku trnu, a řekl: Mojžíši, Mojžíši. I řekl: Aj, tu jsem."},{"i":1583,"b":1,"c":203,"r":203,"o":5,"t": "I řekl: Nepřibližuj se sem. Ssuz obuv svou s noh svých; nebo místo, na kterémž ty stojíš, země svatá jest."},{"i":1584,"b":1,"c":203,"r":203,"o":6,"t": "Řekl ještě: Jáť jsem Bůh otce tvého, Bůh Abrahamův, Bůh Izákův, a Bůh Jákobův. I zakryl Mojžíš tvář svou; nebo se bál patřiti na Boha."},{"i":1585,"b":1,"c":203,"r":203,"o":7,"t": "Řekl pak Hospodin: Pilně jsem viděl trápení lidu svého, kterýž jest v Egyptě, a křik jejich slyšel jsem od těch, kteříž je nutí k práci; nebo znám bolesti jejich."},{"i":1586,"b":1,"c":203,"r":203,"o":8,"t": "Protož sstoupil jsem, abych je vytrhl z ruky Egyptských, a vyvedl je z země té do země dobré a prostranné, do země oplývající mlékem a strdí, na místa Kananejského, Hetejského, Amorejského, Ferezejského,"},{"i":1587,"b":1,"c":203,"r":203,"o":9,"t": "A protož nyní, aj, křik synů Izraelských přišel ke mně, a také viděl jsem trápení, jímž je trápí Egyptští."},{"i":1588,"b":1,"c":203,"r":203,"o":10,"t": "Nyní tedy pojď, pošli tě k Faraonovi, abys vyvedl lid můj, syny Izraelské, z Egypta."},{"i":1589,"b":1,"c":203,"r":203,"o":11,"t": "I řekl Mojžíš Bohu: Kdo jsem já, abych šel k Faraonovi, a vyvedl syny Izraelské z Egypta?"},{"i":1590,"b":1,"c":203,"r":203,"o":12,"t": "I řekl: Jsemť já s tebou; a toto tobě bude znamení, že jsem já tě poslal, když vyvedeš lid z Egypta, sloužiti budete Bohu na hoře této."},{"i":1591,"b":1,"c":203,"r":203,"o":13,"t": "Řekl Mojžíš Bohu: Hle, já půjdu k synům Izraelským, a dímt jim: Bůh otců vašich poslal mne k vám. A oni dí mi: Jaké jest jméno jeho? Což jim mám říci?"},{"i":1592,"b":1,"c":203,"r":203,"o":14,"t": "I řekl Bůh Mojžíšovi: Jsem, kterýž jsem. Řekl také: Takto díš synům Izraelským: Jsem poslal mne k vám."},{"i":1593,"b":1,"c":203,"r":203,"o":15,"t": "Řekl ještě Bůh Mojžíšovi: Takto díš synům Izraelským: Hospodin Bůh otců vašich, Bůh Abrahamův, Bůh Izákův a Bůh Jákobův poslal mne k vám. Toť jest jméno mé na věky, a to jest památka má z pokolení na pokolení."},{"i":1594,"b":1,"c":203,"r":203,"o":16,"t": "Jdi, a shromažď starší Izraelské, a díš jim: Hospodin Bůh otců vašich ukázal se mi, Bůh Abrahamův, Izákův a Jákobův, řka: Navštívil jsem vás, a viděl jsem, co se vám děje v Egyptě."},{"i":1595,"b":1,"c":203,"r":203,"o":17,"t": "Protož umínil jsem vyvésti vás z trápení Egyptského do země Kananejského, Hetejského, Amorejského, Ferezejského, Hevejského a Jebuzejského, do země oplývající mlékem a strdí."},{"i":1596,"b":1,"c":203,"r":203,"o":18,"t": "I uslyší hlas tvůj; a půjdeš ty a starší Izraelští k králi Egyptskému, a díte jemu: Hospodin Bůh Hebrejských ukázal se nám. Protož nyní nech nás jíti cestou tří dnů do pouště, abychom obětovali Hospodinu Bohu svému."},{"i":1597,"b":1,"c":203,"r":203,"o":19,"t": "Jáť pak vím, že vám nedá jíti král Egyptský, až teprv mocnou rukou vyhnán bude."},{"i":1598,"b":1,"c":203,"r":203,"o":20,"t": "Protož vztáhnu ruku svou, a zbijí Egypt všelijakými divy svými, kteréž učiním u prostřed něho; a potom propustí vás."},{"i":1599,"b":1,"c":203,"r":203,"o":21,"t": "A dám tomu lidu milost před očima Egyptských. A stane se, když půjdete, že nepůjdete prázdní."}]