[{"i":35100,"b":72,"c":7405,"r":7405,"o":13,"t": "És hallottam, hogy minden teremtmény, a mennyben és a földön, a föld alatt és a tengerben, és minden, ami ezekben van, ezt mondta: \"A királyi széken ülőé és a Bárányé az áldás és a tisztesség, a dicsőség és a hatalom örökkön-örökké?\""},{"i":35101,"b":72,"c":7405,"r":7405,"o":14,"t": "A négy élőlény így szólt: \"Ámen!\" És a vének leborultak, és imádták őt."},{"i":35102,"b":72,"c":7406,"r":7406,"o":1,"t": "És láttam, amikor a Bárány feltörte a hét pecsét közül az elsőt, és hallottam, hogy a négy élőlény közül az egyik mennydörgéshez hasonló hangon szól: \"Jöjj!\""},{"i":35103,"b":72,"c":7406,"r":7406,"o":2,"t": "És láttam: íme, egy fehér ló, a rajta ülőnek íja volt, és korona adatott neki, és győzelmesen vonult ki, hogy újra győzzön."},{"i":35104,"b":72,"c":7406,"r":7406,"o":3,"t": "Amikor feltörte a második pecsétet, hallottam, hogy a második élőlény szól: \"Jöjj!\""},{"i":35105,"b":72,"c":7406,"r":7406,"o":4,"t": "És kijött egy másik ló, egy tűzvörös, és a rajta ülőnek megadatott, hogy elvegye a békességet a földről, sőt hogy öldössék egymást az emberek&#59; és nagy kard adatott neki."},{"i":35106,"b":72,"c":7406,"r":7406,"o":5,"t": "Amikor feltörte a harmadik pecsétet, hallottam, hogy a harmadik élőlény szól: \"Jöjj!\" És láttam: íme, egy fekete ló, a rajta ülőnek mérleg volt a kezében."},{"i":35107,"b":72,"c":7406,"r":7406,"o":6,"t": "És hallottam, hogy egy hang szól a négy élőlény között a középen: \"Egy mérce búza egy dénár, és három mérce árpa egy dénár, de az olajat és a bort ne bántsd\"."},{"i":35108,"b":72,"c":7406,"r":7406,"o":7,"t": "Amikor feltörte a negyedik pecsétet, hallottam a negyedik élőlény hangját, amint így szól: \"Jöjj!\""},{"i":35109,"b":72,"c":7406,"r":7406,"o":8,"t": "És láttam: íme, egy fakó ló, a rajta ülőnek neve Halál, és a Pokol követte őt&#59; és hatalom adatott nekik a föld negyedrészén, hogy öljenek karddal, éhínséggel és döghalállal, és a föld vadállatai által."},{"i":35110,"b":72,"c":7406,"r":7406,"o":9,"t": "És amikor feltörte az ötödik pecsétet, láttam az oltár alatt azoknak a lelkét, akiket az Isten igéjéért öltek meg, és azért a bizonyságtételért, amelyet megtartottak."},{"i":35111,"b":72,"c":7406,"r":7406,"o":10,"t": "És hatalmas hangon kiáltották: \"Urunk, aki szent és igaz vagy, meddig nem ítélsz, és meddig nem állsz bosszút a mi vérünkért azokon, akik a földön laknak?\""},{"i":35112,"b":72,"c":7406,"r":7406,"o":11,"t": "Akkor fehér ruha adatott mindegyiküknek, és megmondatott nekik, hogy nyugodjanak még egy kis ideig, amíg teljes nem lesz azoknak a szolgatársaiknak és testvéreiknek a száma, akiket ugyanúgy megölnek, mint őket."},{"i":35113,"b":72,"c":7406,"r":7406,"o":12,"t": "És láttam, amikor feltörte a hatodik pecsétet: nagy földrengés támadt, és a nap elsötétült, mint egy fekete szőrcsuha, a telihold olyan lett, mint a vér,"},{"i":35114,"b":72,"c":7406,"r":7406,"o":13,"t": "és az ég csillagai lehullottak a földre, ahogyan a fügefa hullatja éretlen gyümölcsét, amikor nagy szél rázza&#59;"},{"i":35115,"b":72,"c":7406,"r":7406,"o":14,"t": "az ég is eltűnt, mint egy felgöngyölődő papírtekercs, minden hegy és sziget elmozdult a helyéről."},{"i":35116,"b":72,"c":7406,"r":7406,"o":15,"t": "A föld királyai, a fejedelmek és a vezérek, a gazdagok és a hatalmasok, a szolgák és a szabadok mind elrejtőztek a barlangokban és a hegyek szikláiban,"},{"i":35117,"b":72,"c":7406,"r":7406,"o":16,"t": "és így szóltak a hegyekhez és a sziklákhoz: \"Essetek ránk, és rejtsetek el minket a királyi trónuson ülő arca elől, és a Bárány haragja elől,"},{"i":35118,"b":72,"c":7406,"r":7406,"o":17,"t": "mert eljött az ő haragjuk nagy napja, és ki állhat meg?\""},{"i":35119,"b":72,"c":7407,"r":7407,"o":1,"t": "Ezután láttam négy angyalt állni a föld négy sarkán, amint féken tartották a föld négy szelét, hogy ne fújjon szél a földre, se a tengerre, se a fákra."},{"i":35120,"b":72,"c":7407,"r":7407,"o":2,"t": "Láttam egy másik angyalt is feljönni napkelet felől, akinél az élő Isten pecsétje volt, és hatalmas hangon odakiáltott a négy angyalnak, akiknek megadatott, hogy ártsanak a földnek és a tengernek,"},{"i":35121,"b":72,"c":7407,"r":7407,"o":3,"t": "és így szólt: \"Ne ártsatok a földnek, se a tengernek, se a fáknak addig, amíg homlokukon pecséttel meg nem jelöljük a mi Istenünk szolgáit\"."},{"i":35122,"b":72,"c":7407,"r":7407,"o":4,"t": "És hallottam a pecséttel megjelöltek számát: száznegyvennégyezer pecséttel megjelölt Izráel fiainak minden törzséből:"},{"i":35123,"b":72,"c":7407,"r":7407,"o":5,"t": "Júda törzséből tizenkétezer pecséttel megjelölt, Rúben törzséből tizenkétezer, Gád törzséből tizenkétezer,"},{"i":35124,"b":72,"c":7407,"r":7407,"o":6,"t": "Ásér törzséből tizenkétezer, Naftáli törzséből tizenkétezer, Manassé törzséből tizenkétezer,"},{"i":35125,"b":72,"c":7407,"r":7407,"o":7,"t": "Simeon törzséből tizenkétezer, Lévi törzséből tizenkétezer, Issakár törzséből tizenkétezer,"},{"i":35126,"b":72,"c":7407,"r":7407,"o":8,"t": "Zebulón törzséből tizenkétezer, József törzséből tizenkétezer, Benjámin törzséből tizenkétezer pecséttel megjelölt."},{"i":35127,"b":72,"c":7407,"r":7407,"o":9,"t": "Ezek után láttam: íme, nagy sokaság volt ott, amelyet megszámlálni senki sem tudott, minden nemzetből és törzsből, népből és nyelvből&#59; a trónus előtt és a Bárány előtt álltak fehér ruhába öltözve, kezükben pedig pálmaágak,"},{"i":35128,"b":72,"c":7407,"r":7407,"o":10,"t": "és hatalmas hangon kiáltottak: \"Az üdvösség a mi Istenünké, aki a trónuson ül, és a Bárányé!\""},{"i":35129,"b":72,"c":7407,"r":7407,"o":11,"t": "Az angyalok mind ott álltak a trónus, a vének és a négy élőlény körül, arcra borultak a trónus előtt, és imádták Istent"},{"i":35130,"b":72,"c":7407,"r":7407,"o":12,"t": "eképpen: \"Ámen! Az áldás, a dicsőség és a bölcsesség, a hálaadás és a tisztesség, a hatalom és az erő a mi Istenünké örökkön-örökké. Ámen.\""},{"i":35131,"b":72,"c":7407,"r":7407,"o":13,"t": "Ekkor megszólalt egy a vének közül, és megkérdezte tőlem: \"Kik ezek a fehér ruhába öltözöttek, és honnan jöttek?\""},{"i":35132,"b":72,"c":7407,"r":7407,"o":14,"t": "Ezt mondtam nekik: \"Uram, te tudod\". Mire ő így válaszolt: \"Ezek azok, akik a nagy nyomorúságból jöttek, és megmosták ruhájukat, és megfehérítették a Bárány vérében."},{"i":35133,"b":72,"c":7407,"r":7407,"o":15,"t": "Ezért vannak az Isten trónusa előtt, és szolgálják őt éjjel és nappal az ő templomában, és a trónuson ülő velük lakik."},{"i":35134,"b":72,"c":7407,"r":7407,"o":16,"t": "Nem éheznek és nem szomjaznak többé, sem a nap nem tűz rájuk, sem semmi más hőség,"},{"i":35135,"b":72,"c":7407,"r":7407,"o":17,"t": "mert a Bárány, aki középen a trónusnál van, legelteti őket, elvezeti őket az élet vizének forrásaihoz, és az Isten letöröl szemükről minden könnyet.\""},{"i":35136,"b":72,"c":7408,"r":7408,"o":1,"t": "Amikor feltörte a hetedik pecsétet, csend lett a mennyben, mintegy fél óráig."},{"i":35137,"b":72,"c":7408,"r":7408,"o":2,"t": "És láttam a hét angyalt, akik az Isten előtt álltak, és adatott azoknak hét trombita."},{"i":35138,"b":72,"c":7408,"r":7408,"o":3,"t": "Egy másik angyal is odajött és megállt az oltárnál, kezében aranyfüstölő, és adatott neki sok füstölőszer, hogy a szentek imádságaihoz tegye az aranyoltárra, amely a trónus előtt van."},{"i":35139,"b":72,"c":7408,"r":7408,"o":4,"t": "És felszállt a füstölőszerek füstje a szentek imádságaival az angyal kezéből az Isten elé."},{"i":35140,"b":72,"c":7408,"r":7408,"o":5,"t": "Ekkor vette az angyal a füstölőt, megtöltötte az oltár tüzéből, és ledobta a földre: mennydörgés és zúgás, villámlás és földrengés támadt."},{"i":35141,"b":72,"c":7408,"r":7408,"o":6,"t": "A hét angyal pedig, akinél a hét trombita volt, felkészült, hogy trombitáljon."},{"i":35142,"b":72,"c":7408,"r":7408,"o":7,"t": "Trombitált az első, és jégeső támadt, és tűz vérrel keverve, és lehullott a földre: megégett a föld harmada, megégett a fák harmada és megégett a zöld fű is mind."},{"i":35143,"b":72,"c":7408,"r":7408,"o":8,"t": "A második angyal is trombitált, és valami tűzzel égő nagy hegy zuhant a tengerbe, és a tenger harmada vérré lett:"},{"i":35144,"b":72,"c":7408,"r":7408,"o":9,"t": "elpusztult a tenger teremtményeinek harmada, amiben csak élet volt, és megsemmisült a hajók harmada is."},{"i":35145,"b":72,"c":7408,"r":7408,"o":10,"t": "A harmadik angyal is trombitált, és az égből egy nagy égő csillag hullott le, mint egy lámpás, és ráesett a folyók harmadára, és a vizek forrásaira."},{"i":35146,"b":72,"c":7408,"r":7408,"o":11,"t": "A csillag neve pedig Üröm, és ürömmé lett a vizek harmada, és sok ember meghalt a vizektől, mert azok keserűvé váltak."},{"i":35147,"b":72,"c":7408,"r":7408,"o":12,"t": "A negyedik angyal is trombitált, és csapás érte a nap harmadát, a hold harmadát és a csillagok harmadát, hogy elsötétüljön harmadrészük, a nappal se legyen világos harmadáig, az éjszaka is ugyanígy."},{"i":35148,"b":72,"c":7408,"r":7408,"o":13,"t": "Ekkor láttam és hallottam, hogy egy magányos sas átrepül az ég közepén, és hatalmas hangon ezt mondja: \"Jaj, jaj, jaj azoknak, akik a földön laknak, a másik három angyal trombitájának hangja miatt, akik még ezután trombitálnak.\""},{"i":35149,"b":72,"c":7409,"r":7409,"o":1,"t": "Az ötödik angyal is trombitált, és láttam, hogy egy csillag leesett az égből a földre, és neki adatott az alvilág mélységének kulcsa."},{"i":35150,"b":72,"c":7409,"r":7409,"o":2,"t": "Felnyitotta az alvilág mélységét, és füst szállt fel onnan, mint egy nagy kemence füstje, és elsötétült a nap és a levegő a mélység füstjétől."},{"i":35151,"b":72,"c":7409,"r":7409,"o":3,"t": "Sáskák jöttek ki a füstből a földre, és olyan erő adatott nekik, amilyen ereje van a földi skorpiónak."},{"i":35152,"b":72,"c":7409,"r":7409,"o":4,"t": "És megmondatott nekik, hogy ne bántsák a földön a füvet, se a zöldet, se az élő fát, hanem csak azokat az embereket, akiknek a homlokán nincs ott az Isten pecsétje."},{"i":35153,"b":72,"c":7409,"r":7409,"o":5,"t": "És parancsot kaptak, hogy ne öljék meg őket, hanem kínozzák öt hónapon át, és olyan legyen a kínjuk, mint amit a skorpió okoz, amikor megmarja az embert."},{"i":35154,"b":72,"c":7409,"r":7409,"o":6,"t": "Azokban a napokban keresik az emberek a halált, de nem találják, és vágynak meghalni, de fut előlük a halál."},{"i":35155,"b":72,"c":7409,"r":7409,"o":7,"t": "A sáskák alakja a harcra felkészített lovakéhoz volt hasonló: fejükön valami aranyhoz hasonló korona, arcuk mint az ember arca,"},{"i":35156,"b":72,"c":7409,"r":7409,"o":8,"t": "sörényük, mint az asszonyok haja, foguk, mint az oroszláné,"},{"i":35157,"b":72,"c":7409,"r":7409,"o":9,"t": "és páncéljuk olyan, mint a vaspáncél&#59; szárnyaik zúgása, mint sok lovas hadiszekér hangja, amikor harcba rohannak."},{"i":35158,"b":72,"c":7409,"r":7409,"o":10,"t": "Farkuk is volt, a skorpiókéhoz hasonló, volt fullánkjuk is, és a farkukban volt az erejük ahhoz, hogy az embereket öt hónapon át gyötörjék."},{"i":35159,"b":72,"c":7409,"r":7409,"o":11,"t": "Királyuk az alvilág angyala volt, neve héberül Abaddón, a görögben pedig az Apollüón, vagyis a Pusztító nevet viseli."},{"i":35160,"b":72,"c":7409,"r":7409,"o":12,"t": "Az első jaj elmúlt, s íme: még két jaj következik ezek után."},{"i":35161,"b":72,"c":7409,"r":7409,"o":13,"t": "A hatodik angyal is trombitált, és hallottam egy hangot az Isten előtt álló arany oltár négy szarva közül,"},{"i":35162,"b":72,"c":7409,"r":7409,"o":14,"t": "amely ezt mondta a hatodik angyalnak, akinél a trombita volt: \"Oldd el a négy angyalt, akik meg vannak kötve a nagy folyamnál, az Eufrátesznél\"."},{"i":35163,"b":72,"c":7409,"r":7409,"o":15,"t": "És eloldatott a négy angyal, akik készenlétben álltak órára, napra, hónapra és esztendőre, hogy megöljék az emberek egyharmadát."},{"i":35164,"b":72,"c":7409,"r":7409,"o":16,"t": "A lovasseregek száma húszezerszer tízezer volt: hallottam a számukat."},{"i":35165,"b":72,"c":7409,"r":7409,"o":17,"t": "A látomásban ilyennek láttam a lovakat és a rajtuk ülőket: tűzvörös, jácintkék és kénsárga páncéljuk volt, a lovak feje pedig olyan volt, mint az oroszlánok feje, és a szájukból tűz, füst meg kén ömlött."},{"i":35166,"b":72,"c":7409,"r":7409,"o":18,"t": "Ez a három csapás ölte meg az emberek egyharmadát: a tűz, a füst és a kén, amely a szájukból ömlött."},{"i":35167,"b":72,"c":7409,"r":7409,"o":19,"t": "Ezeknek a lovaknak az ereje a szájukban és a farkukban van, mert a farkuk kígyóhoz hasonló és fejjel végződik, és ezzel ártanak."},{"i":35168,"b":72,"c":7409,"r":7409,"o":20,"t": "A többi ember pedig, akiket nem öltek meg ezek a csapások, nem tértek meg kezük alkotásaitól, hanem imádták az ördögöket és a bálványokat, amelyeket aranyból és ezüstből, rézből, kőből meg fából készítettek, és amelyek sem látni, sem hallani, sem járni nem tudnak&#59;"},{"i":35169,"b":72,"c":7409,"r":7409,"o":21,"t": "és nem tértek meg gyilkosságaikból, varázslásaikból, paráználkodásaikból és lopásaikból sem."},{"i":35170,"b":72,"c":7410,"r":7410,"o":1,"t": "És láttam, hogy egy másik erős angyal leszáll az égből. Felhőbe volt öltözve, a fején szivárvány, az arca olyan, mint a nap, a lába pedig mint a tűzoszlop:"},{"i":35171,"b":72,"c":7410,"r":7410,"o":2,"t": "kezében nyitott könyvecske volt, jobb lábát rátette a tengerre, a balt pedig a földre,"},{"i":35172,"b":72,"c":7410,"r":7410,"o":3,"t": "és felkiáltott hatalmas hangon, ahogyan az oroszlán ordít&#59; és amikor felkiáltott, megszólalt a hét mennydörgés a maga hangján."},{"i":35173,"b":72,"c":7410,"r":7410,"o":4,"t": "Amikor megszólalt a hét mennydörgés, írni akartam, de hallottam egy hangot az égből, amely így szólt: \"Pecsételd le, amiket a hét mennydörgés mondott, és ne írd le\"."},{"i":35174,"b":72,"c":7410,"r":7410,"o":5,"t": "Ekkor az angyal, akit állni láttam a tengeren és a földön, felemelte jobb kezét az égre,"},{"i":35175,"b":72,"c":7410,"r":7410,"o":6,"t": "és megesküdött az örökkön-örökké élőre, aki teremtette a mennyet és a benne levőket, a földet és a rajta levőket, a tengert és a benne levőket, hogy nem lesz többé idő,"},{"i":35176,"b":72,"c":7410,"r":7410,"o":7,"t": "hanem azokban a napokban, amikor megszólal a hetedik angyal trombitájának hangja: beteljesedik az Isten titka, ahogyan hírül adta azt szolgáinak, a prófétáknak."},{"i":35177,"b":72,"c":7410,"r":7410,"o":8,"t": "Ekkor az a hang, amelyet a mennyből hallottam, ismét beszélt velem, és így szólt: \"Menj el, vedd át a nyitott könyvet, amely az angyal kezében van, aki a tengeren és a földön áll\"."},{"i":35178,"b":72,"c":7410,"r":7410,"o":9,"t": "Odamentem az angyalhoz, és kértem tőle, hogy adja át nekem a könyvecskét. Ő pedig így szólt hozzám: \"Vedd át, és edd meg: keserűvé teszi a gyomrodat, a szádban pedig édes lesz, mint a méz\"."},{"i":35179,"b":72,"c":7410,"r":7410,"o":10,"t": "Átvettem az angyal kezéből a könyvecskét, és megettem: a számban olyan édes volt, mint a méz, de amikor megettem, keserűvé lett a gyomrom."},{"i":35180,"b":72,"c":7410,"r":7410,"o":11,"t": "És ez a szó hangzott felém: \"Ismét prófétálnod kell sok népről és nemzetről, nyelvről és királyról\"."},{"i":35181,"b":72,"c":7411,"r":7411,"o":1,"t": "Ekkor bírói pálcához hasonló, mérővesszőt adtak a kezembe, és ez a szó hangzott: \"Kelj fel, és mérd meg az Isten templomát, az oltárt és az ott imádkozókat&#59;"},{"i":35182,"b":72,"c":7411,"r":7411,"o":2,"t": "de a templom külső udvarát hagyd ki, és ne mérd meg, mert megadatott a pogányoknak, hogy a szent várost tapodják negyvenkét hónapig."},{"i":35183,"b":72,"c":7411,"r":7411,"o":3,"t": "Az én két tanúmnak pedig megadom, hogy ezerkétszázhatvan napig prófétáljanak zsákruhába öltözve\"."},{"i":35184,"b":72,"c":7411,"r":7411,"o":4,"t": "Ez a kettő pedig a két olajfa és a két gyertyatartó, amelyek a föld Ura előtt állnak."},{"i":35185,"b":72,"c":7411,"r":7411,"o":5,"t": "Ha valaki bántani akarja őket, tűz tör elő szájukból, és megemészti ellenségeiket, és ha valaki bántani akarja őket, annak így kell megöletnie."},{"i":35186,"b":72,"c":7411,"r":7411,"o":6,"t": "Nekik megvan az a hatalmuk, hogy bezárják az eget, hogy ne essék eső prófétálásuk napjaiban&#59; és van hatalmuk arra, hogy a vizeket vérré változtassák, és megverjék a földet mindenféle csapással, ahányszor csak akarják."},{"i":35187,"b":72,"c":7411,"r":7411,"o":7,"t": "És amikor bevégzik bizonyságtételüket, a fenevad, amely feljön az alvilágból, hadat indít ellenük, legyőzi és megöli őket."},{"i":35188,"b":72,"c":7411,"r":7411,"o":8,"t": "Holttestük a nagy város utcáján hever, amelynek neve lelki értelemben Sodoma és Egyiptom, ahol az ő Urukat is megfeszítették."},{"i":35189,"b":72,"c":7411,"r":7411,"o":9,"t": "A népek és törzsek, a nyelvek és nemzetek fiai látják az ő holttestüket három és fél napig, de nem engedik sírba tenni."},{"i":35190,"b":72,"c":7411,"r":7411,"o":10,"t": "A föld lakói pedig örülnek ennek és vigadnak, ajándékokat küldenek egymásnak: mert ez a két próféta gyötörte meg a föld lakóit."},{"i":35191,"b":72,"c":7411,"r":7411,"o":11,"t": "A három és fél nap elmúltával azután az Istentől az élet lelke szállt beléjük, és lábra álltak. Nagy félelem fogta el azokat, akik látták őket."},{"i":35192,"b":72,"c":7411,"r":7411,"o":12,"t": "És hatalmas hangot hallottak a mennyből, amely így szólt a két prófétához: \"Jöjjetek fel ide!\" És ellenségeik szemeláttára felmentek a felhőben a mennybe."},{"i":35193,"b":72,"c":7411,"r":7411,"o":13,"t": "Abban az órában nagy földrengés támadt, és a város tizedrésze összedőlt, a földrengés megölt hétezer főnyi embertömeget, a többieket pedig rémület szállta meg, és dicsőítették a menny Istenét."},{"i":35194,"b":72,"c":7411,"r":7411,"o":14,"t": "A második jaj elmúlt: íme, a harmadik jaj eljön hamar."},{"i":35195,"b":72,"c":7411,"r":7411,"o":15,"t": "A hetedik angyal is trombitált, és hatalmas hangok szólaltak meg a mennyben: \"A világ felett a királyi uralom a mi Urunké, az ő Krisztusáé lett, és ő fog uralkodni örökkön-örökké\"."},{"i":35196,"b":72,"c":7411,"r":7411,"o":16,"t": "Ekkor a huszonnégy vén, akik Isten előtt ülnek trónjaikon, arcra borultak és imádták Istent,"},{"i":35197,"b":72,"c":7411,"r":7411,"o":17,"t": "és így szóltak: \"Hálát adunk neked, Urunk, mindenható Isten, aki vagy, és aki voltál, hogy kezedbe vetted nagy hatalmadat, és uralkodsz."},{"i":35198,"b":72,"c":7411,"r":7411,"o":18,"t": "Haragra lobbantak a népek, de eljött a te haragod és a halottak felett való ítélet ideje, hogy megadd a jutalmat szolgáidnak, a prófétáknak és a szenteknek&#59; és azoknak, akik félik a te nevedet, a kicsiknek és a nagyoknak, hogy elpusztítsd azokat, akik pusztítják a földet.\""},{"i":35199,"b":72,"c":7411,"r":7411,"o":19,"t": "És megnyílt az Isten temploma a mennyben, és megjelent templomában az ő szövetségének ládája, és villámlás, zúgás és mennydörgés, földrengés és nagy jégeső támadt."}]