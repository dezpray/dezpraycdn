[{"i":7400,"b":8,"c":909,"r":909,"o":10,"t": "E Saulle disse al suo servitore: Ben dici; or andiamo. Essi adunque andarono alla città, nella quale era l’uomo di Dio"},{"i":7401,"b":8,"c":909,"r":909,"o":11,"t": "Mentre essi salivano per la salita della città, trovarono delle fanciulle che uscivano per attigner dell’acqua, e dissero loro: Il Veggente è egli quivi?"},{"i":7402,"b":8,"c":909,"r":909,"o":12,"t": "E quelle risposero loro, e dissero: Egli v’è: eccolo davanti a te, affrettati pure; perciocchè egli è oggi venuto nella città, perchè il popolo fa oggi un sacrificio nell’alto luogo."},{"i":7403,"b":8,"c":909,"r":909,"o":13,"t": "Quando voi giungerete nella città, voi lo troverete di certo, avanti ch’egli salga all’alto luogo a mangiare; perciocchè il popolo non mangerà, ch’egli non sia venuto; conciossiachè egli abbia da benedire il convito; poi appresso gli invitati mangeranno. Ora dunque salite; perciocchè appunto ora lo troverete."},{"i":7404,"b":8,"c":909,"r":909,"o":14,"t": "Essi adunque salirono alla città; e, come furono giunti nel mezzo della città, ecco, Samuele usciva loro incontro, per salire all’alto luogo."},{"i":7405,"b":8,"c":909,"r":909,"o":15,"t": "Or il Signore, un giorno innanzi che Saulle venisse, avea rivelato e detto a Samuele:"},{"i":7406,"b":8,"c":909,"r":909,"o":16,"t": "Domani, a quest’ora, io ti manderò un uomo del paese di Beniamino, il quale tu ungerai per conduttore sopra il mio popolo Israele; ed egli salverà il mio popolo dalla mano de’ Filistei; perciocchè io ho riguardato al mio popolo; conciossiachè il suo grido sia pervenuto a me."},{"i":7407,"b":8,"c":909,"r":909,"o":17,"t": "E, quando Samuele ebbe veduto Saulle, il Signore gli disse: Ecco quell’uomo, del quale io t’ho parlato; costui signoreggerà sopra il mio popolo"},{"i":7408,"b":8,"c":909,"r":909,"o":18,"t": "E Saulle, accostatosi a Samuele dentro della porta, gli disse: Deh! mostrami ove è la casa del Veggente."},{"i":7409,"b":8,"c":909,"r":909,"o":19,"t": "E Samuele rispose a Saulle, e disse: Io sono il Veggente; sali davanti a me all’alto luogo, e voi mangerete oggi meco; poi domattina io vi accommiaterò, ed io ti dichiarerò tutto quello che tu hai nel cuore."},{"i":7410,"b":8,"c":909,"r":909,"o":20,"t": "E intorno alle asine, che ti si smarrirono, oggi ha tre dì, non istarne in pensiero; perciocchè si son trovate. Ma inverso cui è tutto il desiderio d’Israele? non è egli inverso te, e inverso tutta la casa di tuo padre?"},{"i":7411,"b":8,"c":909,"r":909,"o":21,"t": "E Saulle rispose, e disse: Non sono io di Beniamino, ch’è una delle più piccole tribù d’Israele? e la mia nazione non è ella la più piccola di tutte le nazioni della tribù di Beniamino? perchè dunque mi tieni cotali ragionamenti?"},{"i":7412,"b":8,"c":909,"r":909,"o":22,"t": "E Samuele prese Saulle, e il suo servitore, e li menò dentro alla sala, e diede loro luogo in capo di tavola fra gl’invitati, ch’erano intorno a trenta persone."},{"i":7413,"b":8,"c":909,"r":909,"o":23,"t": "E Samuele disse al cuoco: Reca qua quella parte, la quale io ti diedi, della quale io ti dissi: Riponila appresso di te."},{"i":7414,"b":8,"c":909,"r":909,"o":24,"t": "Ora il cuoco avea levata una coscia, e ciò ch’è sopra. E Samuele la pose davanti a Saulle, e disse: Ecco quello ch’era stato riserbato; mettilo davanti a te, e mangia; perciocchè t’era stato serbato per questo tempo, quando io dissi: Io ho invitato il popolo. Così Saulle in quel dì mangiò con Samuele."},{"i":7415,"b":8,"c":909,"r":909,"o":25,"t": "Poi, essendo scesi dall’alto luogo nella città, Samuele parlò con Saulle sopra il tetto."},{"i":7416,"b":8,"c":909,"r":909,"o":26,"t": "E la mattina seguente si levarono a buon’ora, e all’apparir dell’alba Samuele chiamò Saulle, ch’era salito in sul tetto, dicendo: Levati, ed io ti accommiaterò. E Saulle si levò; e amendue, egli e Samuele, uscirono fuori."},{"i":7417,"b":8,"c":909,"r":909,"o":27,"t": "Come essi scendevano verso l’estremità della città, Samuele disse a Saulle: Di’ al servitore che passi oltre davanti a noi ed egli passò oltre; ma tu fermati ora, acciocchè io ti faccia intendere la parola di Dio"},{"i":7418,"b":8,"c":910,"r":910,"o":1,"t": "Or Samuele avea preso un piccol vaso d’olio, e lo versò in sul capo di esso, e lo baciò, e disse: Non è egli vero che il Signore ti ha unto per conduttore sopra la sua eredità?"},{"i":7419,"b":8,"c":910,"r":910,"o":2,"t": "Quando oggi tu sarai partito d’appresso a me, tu troverai due uomini presso alla sepoltura di Rachele, a’ confini di Beniamino, in Selsa, i quali ti diranno: Le asine che tu eri andato a cercare, si son trovate; ed ecco, tuo padre ha lasciata la cura delle asine, e sta in pensiero di voi, dicendo: Che farò io intorno al mio figliuolo?"},{"i":7420,"b":8,"c":910,"r":910,"o":3,"t": "E, quando di là tu sarai passato più innanzi, e sarai giunto al querceto di Tabor, tu scontrerai tre uomini che salgono a Dio, alla Casa di Dio, che porteranno, l’uno tre capretti, l’altro tre schiacciate di pane, e il terzo un baril di vino."},{"i":7421,"b":8,"c":910,"r":910,"o":4,"t": "Ed essi ti domanderanno del tuo bene stare, e ti daranno due pani, i quali tu prenderai di man loro."},{"i":7422,"b":8,"c":910,"r":910,"o":5,"t": "Poi tu verrai al colle di Dio, ov’è la guernigione de’ Filistei; e avverrà che, come tu entrerai nella città, tu scontrerai una schiera di profeti, che scenderanno giù dall’alto luogo, i quali avranno davanti a sè de’ salteri, de’ tamburi, de’ flauti e delle cetere; e profetizzeranno."},{"i":7423,"b":8,"c":910,"r":910,"o":6,"t": "Allora lo Spirito di Dio si avventerà sopra te, e tu profetizzerai con loro, e sarai mutato in un altro uomo."},{"i":7424,"b":8,"c":910,"r":910,"o":7,"t": "E quando questi segni ti saranno avvenuti, fa’ quello che ti occorrerà; perciocchè Iddio è teco."},{"i":7425,"b":8,"c":910,"r":910,"o":8,"t": "Poi tu scenderai incontro a me in Ghilgal; ed ecco, io verrò a te per offerire olocausti, e per sacrificar sacrificii da render grazie; aspetta sette giorni, finchè io venga a te, ed io ti dichiarerò ciò che tu avrai a fare"},{"i":7426,"b":8,"c":910,"r":910,"o":9,"t": "Ora, come egli ebbe voltate le spalle, per andarsene d’appresso a Samuele, Iddio gli mutò il cuore in un altro, e tutti que’ segni avvennero quello stesso giorno."},{"i":7427,"b":8,"c":910,"r":910,"o":10,"t": "E, quando essi furono arrivati là al colle, ecco, una schiera di profeti gli veniva incontro; e lo Spirito di Dio si avventò sopra lui, ed egli profetizzò per mezzo loro."},{"i":7428,"b":8,"c":910,"r":910,"o":11,"t": "Ed avvenne che, quando tutti quelli che l’aveano conosciuto per addietro, ebber veduto ch’egli profetizzava co’ profeti, la gente disse l’una all’altro: Che cosa è questo ch’è avvenuto al figliuolo di Chis? Saulle è egli anch’esso fra i profeti?"},{"i":7429,"b":8,"c":910,"r":910,"o":12,"t": "Ed un uomo di quel luogo rispose, e disse: E chi è il padre loro? Perciò, questo passò in proverbio: Saulle è egli anch’esso fra i profeti?"},{"i":7430,"b":8,"c":910,"r":910,"o":13,"t": "Poi, avendo finito di profetizzare, arrivò all’alto luogo."},{"i":7431,"b":8,"c":910,"r":910,"o":14,"t": "E lo zio di Saulle disse a lui, e al suo servitore: Ove eravate voi andati? Ed egli disse: A cercar le asine; ma, veggendo che non le trovavamo, ce ne venimmo a Samuele."},{"i":7432,"b":8,"c":910,"r":910,"o":15,"t": "E lo zio di Saulle gli disse: Deh! dichiarami ciò che vi ha detto Samuele."},{"i":7433,"b":8,"c":910,"r":910,"o":16,"t": "E Saulle disse al suo zio: Egli ci ha significato per certo che le asine erano ritrovate. Ma non gli dichiarò ciò che Samuele gli avea detto intorno al regno"},{"i":7434,"b":8,"c":910,"r":910,"o":17,"t": "Poi Samuele adunò il popolo a grida, appresso al Signore, in Mispa."},{"i":7435,"b":8,"c":910,"r":910,"o":18,"t": "E disse a’ figliuoli d’Israele: Così ha detto il Signore Iddio d’Israele: Io ho tratto Israele fuori di Egitto, e vi ho riscossi dalla man degli Egizj, e dalla mano di tutti i regni che vi oppressavano."},{"i":7436,"b":8,"c":910,"r":910,"o":19,"t": "Ma oggi voi avete sdegnato l’Iddio vostro, il qual vi ha salvati di tutti i vostri mali e distrette; e gli avete detto: Che che sia, costituisci un re sopra noi. Ora, dunque, comparite nel cospetto del Signore, per le vostre tribù e migliaia."},{"i":7437,"b":8,"c":910,"r":910,"o":20,"t": "E Samuele fece accostar tutte le tribù d’Israele, e la tribù di Beniamino fu presa."},{"i":7438,"b":8,"c":910,"r":910,"o":21,"t": "Poi fece accostar la tribù di Beniamino a nazione a nazione, e la nazione de’ Matriti fu presa; poi fu preso Saulle, figliuolo di Chis; ed egli fu cercato, ma non si trovò."},{"i":7439,"b":8,"c":910,"r":910,"o":22,"t": "E gl’Israeliti domandarono di nuovo il Signore, dicendo: È quell’uomo già venuto qua? E il Signore disse: Ecco, egli è nascosto fra la salmeria."},{"i":7440,"b":8,"c":910,"r":910,"o":23,"t": "Ed essi corsero, e lo presero di là; ed egli comparve in mezzo del popolo; ed era dalle spalle in su più alto che niuno del popolo."},{"i":7441,"b":8,"c":910,"r":910,"o":24,"t": "E Samuele disse a tutto il popolo: Vedete voi colui che il Signore ha eletto? come non vi è alcuno pari a lui fra tutto il popolo? E tutto il popolo sclamò d’allegrezza, e disse: Viva il Re."},{"i":7442,"b":8,"c":910,"r":910,"o":25,"t": "E Samuele pronunziò al popolo la ragione del regno, e la scrisse in un libro, il quale egli ripose davanti al Signore. Poi Samuele rimandò tutto il popolo, ciascuno a casa sua."},{"i":7443,"b":8,"c":910,"r":910,"o":26,"t": "Saulle se ne andò anch’esso a casa sua in Ghibea; e la gente di guerra, a cui il Signore toccò il cuore, andò con lui."},{"i":7444,"b":8,"c":910,"r":910,"o":27,"t": "Ma certi uomini scellerati dissero: Come ci salverebbe costui? E lo sprezzarono, e non gli portarono alcun presente. Ma egli fece vista di non udire"},{"i":7445,"b":8,"c":911,"r":911,"o":1,"t": "OR Nahas Ammonita salì, e pose campo sopra Iabes di Galaad; e tutti que’ di Iabes di Galaad dissero a Nahas: Fa’ patti con noi, e noi ti serviremo."},{"i":7446,"b":8,"c":911,"r":911,"o":2,"t": "E Nahas Ammonita disse loro: Io farò patti con voi, con questo che io vi cavi a tutti l’occhio destro, e metta questo vituperio sopra tutto Israele."},{"i":7447,"b":8,"c":911,"r":911,"o":3,"t": "E gli Anziani di Iabes gli dissero: Concedici tregua di sette giorni, acciocchè noi mandiamo messi per tutte le contrade d’Israele; e se niuno ci libera, noi usciremo fuori a te."},{"i":7448,"b":8,"c":911,"r":911,"o":4,"t": "I messi adunque vennero in Ghibea di Saulle, e dissero quelle parole in presenza del popolo. E tutto il popolo alzò la voce e pianse"},{"i":7449,"b":8,"c":911,"r":911,"o":5,"t": "Or ecco, Saulle se ne veniva da’ campi, dietro a’ suoi buoi, e disse: Che ha il popolo, ch’egli piange? E le parole di que’ di Iabes gli furono raccontate."},{"i":7450,"b":8,"c":911,"r":911,"o":6,"t": "E lo Spirito del Signore si avventò sopra Saulle, quando egli udì quelle parole, ed egli si accese nell’ira grandemente."},{"i":7451,"b":8,"c":911,"r":911,"o":7,"t": "E prese un paio di buoi, e li tagliò in pezzi, i quali egli mandò per tutte le contrade d’Israle, per certi messi, dicendo: Chiunque non uscirà dietro a Saulle, e dietro a Samuele, il simigliante si farà a’ suoi buoi. E lo spavento del Signore cadde sopra il popolo; e tutti uscirono fuori, come se non fossero stati che un uomo."},{"i":7452,"b":8,"c":911,"r":911,"o":8,"t": "E Saulle fece la rassegna di loro in Bezec; e si trovarono trecentomila uomini de’ figliuoli d’Israele, e trentamila di que’ di Giuda."},{"i":7453,"b":8,"c":911,"r":911,"o":9,"t": "Poi dissero a’ messi ch’erano venuti: Dite così a que’ di Iabes di Galaad: Domani, come il sole si riscalderà, voi sarete liberati. I messi adunque se ne ritornarono, e rapportarono la cosa a que’ di Iabes, i quali se ne rallegrarono."},{"i":7454,"b":8,"c":911,"r":911,"o":10,"t": "E que’ di Iabes dissero agli Ammoniti: Domani noi usciremo fuori a voi, e voi ci farete interamente come e’ vi parrà."},{"i":7455,"b":8,"c":911,"r":911,"o":11,"t": "E il giorno seguente Saulle dispose il popolo in tre schiere; e quelle entrarono dentro al campo in su la veglia della mattina, e percossero gli Ammoniti, finchè il dì fu riscaldato. E avvenne che coloro che scamparono furono dispersi qua e là, e non ne rimase di loro due insieme"},{"i":7456,"b":8,"c":911,"r":911,"o":12,"t": "E il popolo disse a Samuele: Chi son coloro che hanno detto: Saulle regnerà egli sopra noi? dateci quegli uomini, e noi li faremo morire."},{"i":7457,"b":8,"c":911,"r":911,"o":13,"t": "Ma Saulle disse: Ei non si farà morire alcuno in questo giorno; perciocchè oggi il Signore ha fatta liberazione in Israele."},{"i":7458,"b":8,"c":911,"r":911,"o":14,"t": "E Samuele disse al popolo: Venite, andiamo in Ghilgal, e quivi rinnoviamo il reame."},{"i":7459,"b":8,"c":911,"r":911,"o":15,"t": "E tutto il popolo andò in Ghilgal, e quivi costituirono re Saulle, davanti al Signore, in Ghilgal; quivi ancora, nel cospetto del Signore, sacrificarono sacrificii da render grazie. E Saulle, e tutti gli uomini d’Israele, si rallegrarono quivi grandemente"},{"i":7460,"b":8,"c":912,"r":912,"o":1,"t": "ALLORA Samuele disse a tutto Israele: Ecco, io ho acconsentito alla vostra voce, in tutto ciò che voi mi avete detto; e ho costituito un re sopra voi."},{"i":7461,"b":8,"c":912,"r":912,"o":2,"t": "E ora ecco, esso re cammina davanti a voi, ed io son diventato vecchio e canuto; ecco, ancora i miei figliuoli son con voi. Or io son camminato davanti a voi, dalla mia giovanezza fino a questo giorno."},{"i":7462,"b":8,"c":912,"r":912,"o":3,"t": "Eccomi; testificate contro a me, in presenza del Signore, e in presenza del suo Unto; di cui ho io preso il bue? di cui ho io preso l’asino? e chi ho io oppressato? a cui ho io fatto storsione? dalle cui mani ho io preso alcun prezzo di riscatto per nasconder gli occhi miei da lui? Ed io ve ne farò restituzione."},{"i":7463,"b":8,"c":912,"r":912,"o":4,"t": "Ma essi dissero: Tu non ci hai oppressati, e non ci hai fatta storsione alcuna, e non hai preso nulla dalle mani d’alcuno."},{"i":7464,"b":8,"c":912,"r":912,"o":5,"t": "Ed egli disse loro: Il Signore è testimonio contro a voi, il suo Unto è anche esso oggi testimonio, che voi non avete trovato nulla nelle mie mani. E il popolo disse: Sì, egli n’è testimonio"},{"i":7465,"b":8,"c":912,"r":912,"o":6,"t": "Allora Samuele disse al popolo: Il Signore è quello che ordinò Mosè ed Aaronne, e che trasse i padri vostri fuor del paese di Egitto."},{"i":7466,"b":8,"c":912,"r":912,"o":7,"t": "Ma ora comparite qua, ed io contenderò in giudicio con voi, nel cospetto del Signore, intorno a tutte le opere giuste che il Signore ha fatte inverso voi, e inverso i vostri padri."},{"i":7467,"b":8,"c":912,"r":912,"o":8,"t": "Dopo che Giacobbe fu venuto in Egitto, i padri vostri gridarono al Signore; e il Signore mandò Mosè ed Aaronne, i quali trassero i padri vostri fuor di Egitto, e li fecero abitare in questo luogo."},{"i":7468,"b":8,"c":912,"r":912,"o":9,"t": "Ma essi, dimenticando il Signore Iddio loro, egli li vendè in mano di Sisera, capitano dell’esercito d’Hasor, e in mano de’ Filistei, e in mano del re di Moab, i quali guerreggiarono contro a loro."},{"i":7469,"b":8,"c":912,"r":912,"o":10,"t": "Allora gridarono al Signore, e dissero: Noi abbiam peccato; conciossiachè abbiamo abbandonato il Signore, e abbiam servito a’ Baali e ad Astarot; ma ora riscuotici di mano de’ nostri nemici, e noi ti serviremo."},{"i":7470,"b":8,"c":912,"r":912,"o":11,"t": "E il Signore mandò Ierubbaal, e Bedan, e Iefte, e Samuele, e vi liberò di mano de’ vostri nemici di ogn’intorno, e voi abitaste in sicurtà."},{"i":7471,"b":8,"c":912,"r":912,"o":12,"t": "Or voi, avendo veduto che Nahas, re dei figliuoli di Ammon, veniva contro a voi, mi avete detto: No; anzi un re regnerà sopra noi; benchè il Signore Iddio vostro fosse vostro re."},{"i":7472,"b":8,"c":912,"r":912,"o":13,"t": "Ora dunque, ecco il re che voi avete scelto, il quale avete chiesto; ed ecco, il Signore ha costituito un re sopra voi."},{"i":7473,"b":8,"c":912,"r":912,"o":14,"t": "Se voi temete il Signore e gli servite, e ubbidite alla sua voce, e non siete ribelli alla bocca del Signore; e voi, e il vostro re, che regna sopra voi, sarete dietro al Signore Iddio vostro."},{"i":7474,"b":8,"c":912,"r":912,"o":15,"t": "Ma, se voi non ubbidite alla voce del Signore, e siete ribelli alla sua bocca, la mano del Signore sarà contro a voi, come è stata contro a’ vostri padri"},{"i":7475,"b":8,"c":912,"r":912,"o":16,"t": "Fermatevi pure al presente ancora, e vedete questa gran cosa che il Signore farà davanti agli occhi vostri."},{"i":7476,"b":8,"c":912,"r":912,"o":17,"t": "Non è egli oggi la ricolta de’ grani? io griderò al Signore, ed egli farà tonare e piovere; acciocchè sappiate, e veggiate che il male, il qual voi avete commesso davanti al Signore, chiedendovi un re, è grande."},{"i":7477,"b":8,"c":912,"r":912,"o":18,"t": "Samuele adunque gridò al Signore; e il Signore fece tonare e piovere in quel giorno; laonde tutto il popolo temette grandemente il Signore e Samuele."},{"i":7478,"b":8,"c":912,"r":912,"o":19,"t": "E tutto il popolo disse a Samuele: Prega il Signore Iddio tuo per li tuoi servitori, che noi non muoiamo; perciocchè noi abbiamo sopraggiunto a tutti i nostri peccati questo male, d’averci chiesto un re."},{"i":7479,"b":8,"c":912,"r":912,"o":20,"t": "E Samuele disse al popolo: Non temiate; voi avete commesso tutto questo male; ma pur non vi rivolgete indietro dal Signore, anzi servite al Signore con tutto il cuor vostro."},{"i":7480,"b":8,"c":912,"r":912,"o":21,"t": "Non vi rivolgete pure indietro; perciocchè voi andreste dietro a cose vane, le quali non possono giovare, nè liberare; perciocchè son cose vane."},{"i":7481,"b":8,"c":912,"r":912,"o":22,"t": "Imperocchè il Signore, per amor del suo gran Nome, non abbandonerà il suo popolo; conciossiachè sia piaciuto al Signore farvi suo popolo."},{"i":7482,"b":8,"c":912,"r":912,"o":23,"t": "Tolga anche da me Iddio, che io pecchi contro al Signore, e che io resti di pregar per voi; anzi, io vi ammaestrerò nella buona e diritta via."},{"i":7483,"b":8,"c":912,"r":912,"o":24,"t": "Sol temete il Signore, e servitegli in verità, con tutto il cuor vostro; perciocchè, guardate le gran cose ch’egli ha operate inverso voi."},{"i":7484,"b":8,"c":912,"r":912,"o":25,"t": "Ma, se pur voi vi portate malvagiamente, e voi e il vostro re perirete"},{"i":7485,"b":8,"c":913,"r":913,"o":1,"t": "SAULLE avea regnato un anno, quando queste cose avvennero; e poi, dopo aver regnato due anni sopra Israele,"},{"i":7486,"b":8,"c":913,"r":913,"o":2,"t": "scelse tremila uomini d’Israele; de’ quali duemila stettero con lui in Micmas, e nel monte di Betel, e mille con Gionatan, in Ghibea di Beniamino; e rimandò il rimanente del popolo, ciascuno alle sue stanze."},{"i":7487,"b":8,"c":913,"r":913,"o":3,"t": "E Gionatan percosse la guernigione de’ Filistei ch’era nel colle; e i Filistei l’intesero. E Saulle fece sonar la tromba per tutto il paese, dicendo: Odano gli Ebrei."},{"i":7488,"b":8,"c":913,"r":913,"o":4,"t": "E tutto Israele udì dire: Saulle ha percossa la guernigione de’ Filistei, ed anche Israele è diventato abbominevole fra i Filistei. E il popolo fu adunato a grida in Ghilgal, per seguitare Saulle."},{"i":7489,"b":8,"c":913,"r":913,"o":5,"t": "I Filistei si adunarono anch’essi per guerreggiare contro ad Israele, avendo trentamila carri, e seimila cavalieri, e della gente in moltitudine, come la rena che è in sul lito del mare. E salirono, e si accamparono in Micmas, verso l’Oriente di Bet-aven."},{"i":7490,"b":8,"c":913,"r":913,"o":6,"t": "Ora gl’Israeliti, veggendosi distretti, perciocchè il popolo era oppressato, si nascosero nelle spelonche, e per li greppi de’ monti, e nelle rupi, e nelle rocche, e nelle grotte."},{"i":7491,"b":8,"c":913,"r":913,"o":7,"t": "E gli altri Ebrei passarono di là dal Giordano al paese di Gad e di Galaad. E Saulle non si moveva di Ghilgal, e tutto il popolo che lo seguitava era impaurito"},{"i":7492,"b":8,"c":913,"r":913,"o":8,"t": "Ed egli aspettò sette giorni, secondo il termine posto da Samuele; e Samuele non veniva in Ghilgal; laonde il popolo si dispergeva d’appresso a Saulle."},{"i":7493,"b":8,"c":913,"r":913,"o":9,"t": "Allora Saulle disse: Adducetemi l’olocausto, e i sacrificii da render grazie. Ed egli offerse l’olocausto."},{"i":7494,"b":8,"c":913,"r":913,"o":10,"t": "E, come egli forniva d’offerir l’olocausto, ecco, Samuele arrivò; e Saulle gli uscì incontro, per salutarlo."},{"i":7495,"b":8,"c":913,"r":913,"o":11,"t": "Ma Samuele gli disse: Che hai fatto? E Saulle gli rispose: Perciocchè io vedeva che il popolo si dispergeva d’appresso a me, e che tu non venivi al termine posto de’ giorni, e che i Filistei erano adunati in Micmas, io dissi:"},{"i":7496,"b":8,"c":913,"r":913,"o":12,"t": "I Filistei verranno ora contro a me in Ghilgal, ed io non ho supplicato al Signore; laonde, dopo essermi rattenuto quant’ho potuto, io ho offerto l’olocausto."},{"i":7497,"b":8,"c":913,"r":913,"o":13,"t": "Allora Samuele disse a Saulle: Tu hai follemente fatto, non avendo osservato il comandamento del Signore Iddio tuo, il quale egli ti avea dato; perciocchè il Signore avrebbe ora stabilito il tuo regno sopra Israele, in perpetuo."},{"i":7498,"b":8,"c":913,"r":913,"o":14,"t": "Ma ora il tuo regno non sarà stabile; il Signore s’è cercato un uomo secondo il cuor suo, il quale egli ha ordinato per conduttore sopra il suo popolo; poichè tu non hai osservato quello che il Signore ti avea comandato"},{"i":7499,"b":8,"c":913,"r":913,"o":15,"t": "Poi Samuele si levò, e salì da Ghilgal in Ghibea di Beniamino. E Saulle fece la rassegna della gente che si ritrovava con lui, ch’era d’intorno a seicent’uomini."}]