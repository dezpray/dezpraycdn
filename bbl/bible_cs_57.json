[{"i":5700,"b":4,"c":529,"r":529,"o":21,"t": "A odloučí jej Hospodin s jeho zlým ode všech pokolení Izraelských, vedlé všech zlořečení smlouvy zapsané v této knize zákona,"},{"i":5701,"b":4,"c":529,"r":529,"o":22,"t": "Tak že řekne věk potomní, synové vaši, kteříž povstanou po vás, i cizozemec, kterýž přijde z země daleké, (když uzří rány země této, i neduhy její, kteréž uvedl na ni Hospodin,"},{"i":5702,"b":4,"c":529,"r":529,"o":23,"t": "Sirou a solí vypálenou všecku tu zemi, a že se nemůž síti, ani co vzcházeti, ani jaké byliny růsti na ní, rovně jako na místě, kdež jest podvrácena Sodoma a Gomora, Adama a Seboim, kteréž podvrátil Hospodin v hněvě svém a v prchlivosti své),"},{"i":5703,"b":4,"c":529,"r":529,"o":24,"t": "Řeknou všickni národové: Proč jest tak učinil Hospodin zemi této? Kteraký jest to hněv prchlivosti jeho náramné?"},{"i":5704,"b":4,"c":529,"r":529,"o":25,"t": "A bude odpovědíno: Proto že opustili smlouvu Hospodina Boha otců svých, kterouž učinil s nimi, když je vyvedl z země Egyptské."},{"i":5705,"b":4,"c":529,"r":529,"o":26,"t": "Nebo odcházejíce, sloužili bohům cizím a klaněli se jim, bohům, kterýchž neznali, kteříž se s nimi také ničímž dobrým nezdělili."},{"i":5706,"b":4,"c":529,"r":529,"o":27,"t": "I rozhněvala se prchlivost Hospodinova na tu zemi, tak že uvedl na ni všecko zlořečení zapsané v knize této."},{"i":5707,"b":4,"c":529,"r":529,"o":28,"t": "Protož vyplénil je Hospodin z země jejich v hněvě, v rozpálení a v prchlivosti veliké, a vyvrhl je do země jiné, jakž to ukazuje dnešní den."},{"i":5708,"b":4,"c":530,"r":530,"o":1,"t": "Když pak přijdou na tě všecka slova tato, požehnání i zlořečenství, kterážť jsem předložil, a rozpomeneš se v srdci svém, kdež bys koli byl mezi národy, do kterýchž by tě rozehnal Hospodin Bůh tvůj,"},{"i":5709,"b":4,"c":530,"r":530,"o":2,"t": "A obrátě se k Hospodinu Bohu svému, poslouchal bys hlasu jeho ve všem, jakž já přikazuji tobě dnes, ty i synové tvoji, z celého srdce svého a ze vší duše své:"},{"i":5710,"b":4,"c":530,"r":530,"o":3,"t": "Tehdy přivede zase Hospodin Bůh tvůj zajaté tvé a smiluje se nad tebou, a obrátě se, shromáždí tě ze všech národů, mezi něž rozptýlil tě Hospodin Bůh tvůj."},{"i":5711,"b":4,"c":530,"r":530,"o":4,"t": "Byť pak někdo z tvých i na konec světa zahnán byl, odtud zase shromáždí tě Hospodin Bůh tvůj, a odtud půjme tě,"},{"i":5712,"b":4,"c":530,"r":530,"o":5,"t": "A uvede tě zase Hospodin Bůh tvůj do země, kterouž dědičně vládli otcové tvoji, a opanuješ ji, a dobřeť učiní a rozmnoží tě více nežli otce tvé."},{"i":5713,"b":4,"c":530,"r":530,"o":6,"t": "A obřeže Hospodin Bůh tvůj srdce tvé a srdce semene tvého, abys miloval Hospodina Boha svého z celého srdce svého, a ze vší duše své, abys živ byl."},{"i":5714,"b":4,"c":530,"r":530,"o":7,"t": "Všecka pak zlořečenství tato obrátí Hospodin Bůh tvůj na nepřátely tvé a na ty, jenž v nenávisti měli tebe, a protivili se tobě."},{"i":5715,"b":4,"c":530,"r":530,"o":8,"t": "Ty tedy obrátě se, když poslouchati budeš hlasu Hospodina Boha svého, a činiti všecka přikázaní jeho, kteráž já tobě dnes přikazuji:"},{"i":5716,"b":4,"c":530,"r":530,"o":9,"t": "Dáť Hospodin Bůh tvůj prospěch při všem díle rukou tvých, v plodu života tvého i v plodu dobytka tvého, a v úrodách země tvé, tobě k dobrému. Nebo zase veseliti se bude Hospodin z tebe, dobře čině tobě, jakož veselil se z otců tvých,"},{"i":5717,"b":4,"c":530,"r":530,"o":10,"t": "Jestliže bys však poslouchal hlasu Hospodina Boha svého, a ostříhal přikázaní jeho a ustanovení jeho, napsaných v knize zákona tohoto, když bys se obrátil k Hospodinu Bohu svému celým srdcem svým a celou duší svou."},{"i":5718,"b":4,"c":530,"r":530,"o":11,"t": "Nebo přikázaní toto, kteréž přikazuji tobě dnes, není skryté před tebou, ani vzdálené od tebe."},{"i":5719,"b":4,"c":530,"r":530,"o":12,"t": "Není na nebi, abys řekl: Kdo nám vstoupí do nebe, aby vezma, přinesl a oznámil je nám, abychom je plnili?"},{"i":5720,"b":4,"c":530,"r":530,"o":13,"t": "Ani za mořem jest, abys řekl: Kdo se nám přeplaví za moře, aby je přinesl a oznámil nám, abychom plnili je?"},{"i":5721,"b":4,"c":530,"r":530,"o":14,"t": "Ale velmi blízko tebe jest slovo, v ústech tvých a v srdci tvém, abys činil to:"},{"i":5722,"b":4,"c":530,"r":530,"o":15,"t": "(Hle, předložil jsem tobě dnes život a dobré, smrt i zlé),"},{"i":5723,"b":4,"c":530,"r":530,"o":16,"t": "Což já přikazuji tobě dnes, abys miloval Hospodina Boha svého, chodě po cestách jeho a ostříhaje přikázaní jeho, ustanovení a soudů jeho, abys živ jsa, rozmnožen byl, a požehnal tobě Hospodin Bůh tvůj v zemi, do kteréž jdeš, abys ji dědičně obdržel."},{"i":5724,"b":4,"c":530,"r":530,"o":17,"t": "Pakli se odvrátí srdce tvé, a nebudeš poslouchati, ale přiveden jsa k tomu, klaněti se budeš bohům cizím a jim sloužiti:"},{"i":5725,"b":4,"c":530,"r":530,"o":18,"t": "Ohlašuji vám dnes, že jistotně zahynete, aniž prodlíte dnů svých v zemi, do kteréž se přes Jordán béřeš, abys ji dědičně obdržel."},{"i":5726,"b":4,"c":530,"r":530,"o":19,"t": "Osvědčuji proti tobě dnes nebem a zemí, žeť jsem život i smrt předložil, požehnání i zlořečenství; vyvoliž sobě tedy život, abys živ byl ty i símě tvé,"},{"i":5727,"b":4,"c":530,"r":530,"o":20,"t": "A miloval Hospodina Boha svého, poslouchaje hlasu jeho a přídrže se jeho, (nebo on jest život tvůj, a dlouhost dnů tvých), abys bydlil v zemi, kterouž s přísahou zaslíbil Hospodin otcům tvým Abrahamovi, Izákovi a Jákobovi, že jim ji dá."},{"i":5728,"b":4,"c":531,"r":531,"o":1,"t": "Přišed tedy Mojžíš, mluvil slova ta ke všemu Izraelovi,"},{"i":5729,"b":4,"c":531,"r":531,"o":2,"t": "A řekl jim: Ve stu a ve dvadcíti letech jsem dnes, nemohuť již více vycházeti a vcházeti; a také řekl Hospodin ke mně: Nepřejdeš Jordánu tohoto."},{"i":5730,"b":4,"c":531,"r":531,"o":3,"t": "Hospodin Bůh tvůj předcházející tebe vyhladí ty národy od tváři tvé, a ty dědičně je opanuješ, a Jozue tento půjde před tebou,jakož řekl Hospodin."},{"i":5731,"b":4,"c":531,"r":531,"o":4,"t": "I učiní Hospodin jim, jakož učinil Seonovi a Ogovi králům Amorejským a zemi jejich, kteréž vyhladil."},{"i":5732,"b":4,"c":531,"r":531,"o":5,"t": "Protož když je dá Hospodin vám, tedy učiníte jim vedlé každého přikázaní, kteréž jsem přikázal vám."},{"i":5733,"b":4,"c":531,"r":531,"o":6,"t": "Buďte silní a zmužile se mějte, nebojte se, ani se lekejte tváři jejich, nebo Hospodin Bůh tvůj, on jde s tebou, neopustíť a nezanechá tebe."},{"i":5734,"b":4,"c":531,"r":531,"o":7,"t": "Tedy povolal Mojžíš Jozue a řekl jemu před očima všeho Izraele: Budiž silný a zmužile se měj, nebo ty vejdeš s lidem tímto do země, kterouž s přísahou zaslíbil Hospodin otcům jejich, že ji dá jim, a ty ji rozdělíš jim v dědictví."},{"i":5735,"b":4,"c":531,"r":531,"o":8,"t": "Hospodin pak předcházející tě, onť bude s tebou, neopustí tě, aniž tě zanechá; neboj se, ani se strachuj."},{"i":5736,"b":4,"c":531,"r":531,"o":9,"t": "I napsal Mojžíš zákon tento a dal jej kněžím, synům Léví, kteříž nosili truhlu smlouvy Hospodinovy, a všechněm starším Izraelským,"},{"i":5737,"b":4,"c":531,"r":531,"o":10,"t": "A přikázal jim Mojžíš, řka: Každého léta sedmého, v jistý čas léta odpuštění, v svátek stanů,"},{"i":5738,"b":4,"c":531,"r":531,"o":11,"t": "Když přijde všecken Izrael a postaví se před Hospodinem Bohem tvým na místě, kteréž by vyvolil, čísti budeš zákon tento přede vším Izraelem v uších jejich,"},{"i":5739,"b":4,"c":531,"r":531,"o":12,"t": "Shromáždě lid, muže i ženy, i děti, i příchozí své, kteříž jsou v branách tvých, aby slyšíce, učili se a báli se Hospodina Boha vašeho, a hleděli činiti všecka slova zákona tohoto."},{"i":5740,"b":4,"c":531,"r":531,"o":13,"t": "Synové také jejich, kteříž ještě toho nepoznali, ať slyší a učí se báti Hospodina Boha vašeho po všecky dny, v nichž živi budete na zemi, do níž, přejdouce Jordán, vejdete, abyste ji dědičně obdrželi."},{"i":5741,"b":4,"c":531,"r":531,"o":14,"t": "I řekl Hospodin Mojžíšovi: Aj, již se přiblížili dnové tvoji, abys umřel. Povolej Jozue, a postavte se oba v stánku úmluvy, a přikáži jemu. Šel tedy Mojžíš a Jozue, a postavili se v stánku úmluvy."},{"i":5742,"b":4,"c":531,"r":531,"o":15,"t": "I ukázal se Hospodin v stánku v sloupě oblakovém, a postavil se sloup oblakový nade dveřmi stánku."},{"i":5743,"b":4,"c":531,"r":531,"o":16,"t": "Řekl pak Hospodin Mojžíšovi: Aj, ty již usneš s otci svými, potom lid tento vstana, smilniti bude, následuje bohů cizozemců země této, do níž vchází, aby bydlil u prostřed ní; tu mne opustí a zruší smlouvu mou, kterouž jsem učinil s ním."},{"i":5744,"b":4,"c":531,"r":531,"o":17,"t": "Protož rozhněvá se na něj prchlivost má v ten den, a opustím je, i skryji tvář svou od nich, a bude sežrán, i přijdou na něj mnohé věci zlé a úzkosti. I řekne v ten den: Zdaliž ne proto přišly na mne tyto zlé věci, že Bůh můj není u prostřed mne?"},{"i":5745,"b":4,"c":531,"r":531,"o":18,"t": "Já pak daleko skryji tvář svou v ten den pro všecko to zlé, kteréž páchal, jakž se obrátil k bohům cizím."},{"i":5746,"b":4,"c":531,"r":531,"o":19,"t": "Protož nyní napište sobě píseň tuto, a uč jí syny Izraelské; vlož ji v ústa jejich, aby ta píseň byla mi za svědka proti synům Izraelským."},{"i":5747,"b":4,"c":531,"r":531,"o":20,"t": "Nebo uvedu jej do země, kterouž jsem s přísahou zaslíbil otcům jeho, oplývající mlékem a strdí, kdežto bude jísti a nasytí se a ztuční. Tehdy obrátí se k bohům cizím a sloužiti bude jim, i popudí mne a zruší smlouvu mou."},{"i":5748,"b":4,"c":531,"r":531,"o":21,"t": "A když přijdou na něj mnohé zlé věci a úzkosti, tehdy bude jemu tato píseň na svědectví, (nebo nepřijde v zapomenutí, aniž odejde od úst semene jeho). Známť zajisté myšlení jeho, a co on ještě dnes činiti bude, prvé nežli jej uvedu do země, kterouž jsem s přísahou zaslíbil."},{"i":5749,"b":4,"c":531,"r":531,"o":22,"t": "Tedy napsal Mojžíš tu píseň v ten den a učil jí syny Izraelské."},{"i":5750,"b":4,"c":531,"r":531,"o":23,"t": "Potom dal přikázaní Jozue, synu Nun, řka: Budiž silný, a měj se zmužile, nebo ty uvedeš syny Izraelské do země, kterouž jsem jim s přísahou zaslíbil, a já budu s tebou."},{"i":5751,"b":4,"c":531,"r":531,"o":24,"t": "Stalo se pak, když napsal Mojžíš slova zákona tohoto v knize, a dokonal je,"},{"i":5752,"b":4,"c":531,"r":531,"o":25,"t": "Že přikázal Levítům, kteříž nosili truhlu smlouvy Hospodinovy, řka:"},{"i":5753,"b":4,"c":531,"r":531,"o":26,"t": "Vezměte tu knihu zákona a vložte ji v straně truhly smlouvy Hospodina Boha vašeho, ať jest tam proti vám na svědectví."},{"i":5754,"b":4,"c":531,"r":531,"o":27,"t": "Nebo já znám zpouru tvou a zatvrdilost šíje tvé. Aj, poněvadž, když jsem já ještě živ nyní s vámi, zpurní jste bývali Hospodinu, čím tedy více, když já umru?"},{"i":5755,"b":4,"c":531,"r":531,"o":28,"t": "Shromažďte ke mně všecky starší pokolení svých a správce vaše, abych mluvil v uši jejich slova tato, a osvědčil proti nim nebem i zemí."},{"i":5756,"b":4,"c":531,"r":531,"o":29,"t": "Nebo vím, že po mé smrti velmi porušíte se a vystoupíte z cesty, kterouž jsem přikázal vám; pročež přijde na vás toto zlé v posledních dnech, když byste činili to, což se nelíbí Hospodinu, popouzejíce ho dílem rukou svých."},{"i":5757,"b":4,"c":531,"r":531,"o":30,"t": "Mluvil tedy Mojžíš v uši všeho shromáždění Izraelského slova písně této, až je i dokonal."},{"i":5758,"b":4,"c":532,"r":532,"o":1,"t": "Pozorujte nebesa a mluviti budu, poslyš i země výmluvností úst mých."},{"i":5759,"b":4,"c":532,"r":532,"o":2,"t": "Sstupiž jako déšť naučení mé, spadniž jako rosa výmluvnost má, jako tichý déšť na mladistvou trávu, a jako příval na odrostlou bylinu,"},{"i":5760,"b":4,"c":532,"r":532,"o":3,"t": "Nebo jméno Hospodinovo slaviti budu. Vzdejtež velebnost Bohu našemu,"},{"i":5761,"b":4,"c":532,"r":532,"o":4,"t": "Skále té, jejíž skutkové jsou dokonalí, nebo všecky cesty jeho jsou spravedlivé. Bůh silný, pravdomluvný, a není nepravosti v něm, spravedlivý a přímý jest."},{"i":5762,"b":4,"c":532,"r":532,"o":5,"t": "Ale pokolení převrácené a zavilé zpronevěřilo se jemu mrzkostí vlastní svou,jakáž vzdálena jest od synů jeho."},{"i":5763,"b":4,"c":532,"r":532,"o":6,"t": "Tím-liž jste se odplacovati měli Hospodinu, lide bláznivý a nemoudrý? Zdaliž on není otec tvůj, kterýž tě sobě dobyl? On učinil tebe a utvrdil tě."},{"i":5764,"b":4,"c":532,"r":532,"o":7,"t": "Rozpomeň se na dny staré, považte let každého věku; vzeptej se otce svého, a oznámí tobě, starců svých, a povědí tobě."},{"i":5765,"b":4,"c":532,"r":532,"o":8,"t": "Když dědictví rozděloval Nejvyšší národům, když rozsadil syny Adamovy, rozměřil meze národům vedlé počtu synů Izraelských."},{"i":5766,"b":4,"c":532,"r":532,"o":9,"t": "Nebo díl Hospodinův jest lid jeho, Jákob provazec dědictví jeho."},{"i":5767,"b":4,"c":532,"r":532,"o":10,"t": "Nalezl jej v zemi pusté, a na poušti veliké a hrozné; vůkol vedl jej, vyučil jej, a ostříhal ho, jako zřítedlnice oka svého."},{"i":5768,"b":4,"c":532,"r":532,"o":11,"t": "Jako orlice ponouká orličátek svých, sedí na mladých svých, roztahuje křídla svá, béře je, a nosí je na křídlách svých:"},{"i":5769,"b":4,"c":532,"r":532,"o":12,"t": "Tak Hospodin sám vedl jej, a nebylo s ním boha cizozemců."},{"i":5770,"b":4,"c":532,"r":532,"o":13,"t": "Zprovodil jej na vysoká místa země, aby jedl úrody polní, a učinil, aby ssál med z skály, a olej z kamene přetvrdého,"},{"i":5771,"b":4,"c":532,"r":532,"o":14,"t": "Máslo od krav a mléko od ovcí, s nejtučnějšími beránky a skopci z Bázan a kozly s jádrem zrn pšeničných, a červené víno výborné aby pil."},{"i":5772,"b":4,"c":532,"r":532,"o":15,"t": "Takž Izrael ztučněv, zpíčil se; vytyl jsi a ztlustl, tukem jsi obrostl; i opustil Boha stvořitele svého, a zlehčil sobě Boha spasení svého."},{"i":5773,"b":4,"c":532,"r":532,"o":16,"t": "K horlení popudili ho cizími bohy, ohavnostmi zdráždili jej."},{"i":5774,"b":4,"c":532,"r":532,"o":17,"t": "Obětovali ďáblům, ne Bohu, bohům, jichž neznali, novým, kteříž z blízka přišli, jichžto se nic nestrašili otcové vaši."},{"i":5775,"b":4,"c":532,"r":532,"o":18,"t": "Na skálu, kteráž zplodila tě, zapomenul jsi; zapomněl jsi na Boha silného, stvořitele svého."},{"i":5776,"b":4,"c":532,"r":532,"o":19,"t": "To když viděl Hospodin, popudil se hněvem proti synům a dcerám svým,"},{"i":5777,"b":4,"c":532,"r":532,"o":20,"t": "A řekl: Skryji před nimi tvář svou, podívám se posledním věcem jejich; nebo národ převrácený jest, synové, v nichž není žádné víry."},{"i":5778,"b":4,"c":532,"r":532,"o":21,"t": "Oniť jsou mne popudili k horlení skrze to, což není Bůh silný, rozhněvali mne svými marnostmi. I jáť popudím jich k závisti skrze ty, kteříž nejsou lid, skrze národ bláznivý k hněvu jich popudím."},{"i":5779,"b":4,"c":532,"r":532,"o":22,"t": "Nebo oheň zápalen jest v prchlivosti mé, a hořeti bude až do nejhlubšího pekla, a sžíře zemi i úrody její, a zapálí základy hor."},{"i":5780,"b":4,"c":532,"r":532,"o":23,"t": "Shromáždím na ně zlé věci, střely své vystřílím na ně."},{"i":5781,"b":4,"c":532,"r":532,"o":24,"t": "Hladem usvadnou, a neduhy pálčivými a nakažením morním přehořkým žráni budou; také zuby šelm pošli na ně s jedem hadů zemských."},{"i":5782,"b":4,"c":532,"r":532,"o":25,"t": "Meč uvede sirobu vně, a v pokojích bude strach, tak na mládenci jako panně, dítěti prsí požívajícím i muži šedivém."},{"i":5783,"b":4,"c":532,"r":532,"o":26,"t": "Ano, řekl bych:Rozptýlím je po koutech, rozkáži přestati mezi lidmi paměti jejich,"},{"i":5784,"b":4,"c":532,"r":532,"o":27,"t": "Bych se pýchy nepřítele neobával, aby spatříce to nepřátelé jejich, neřekli: Ruka naše nepřemožená byla, neučinilť jest Hospodin ničeho z těch věcí."},{"i":5785,"b":4,"c":532,"r":532,"o":28,"t": "Nebo národ ten nesmyslný jest a nemající rozumnosti."},{"i":5786,"b":4,"c":532,"r":532,"o":29,"t": "Ó by moudří byli, rozuměliť by tomu, prohlédali by na poslední věci své."},{"i":5787,"b":4,"c":532,"r":532,"o":30,"t": "Jak by jich jeden honiti mohl tisíc, a dva pryč zahnati deset tisíců? Jediné že Bůh skála jejich prodal je, a Hospodin vydal je."},{"i":5788,"b":4,"c":532,"r":532,"o":31,"t": "Nebo Bůh skála naše není jako skála jejich, což nepřátelé naši sami souditi mohou."},{"i":5789,"b":4,"c":532,"r":532,"o":32,"t": "Nebo z kmene Sodomského kmen jejich, a z réví Gomorských hroznové jejich, hroznové jedovatí, zrní hořkosti plné."},{"i":5790,"b":4,"c":532,"r":532,"o":33,"t": "Jed draků víno jejich, a jed lítý nejjedovatějšího hada."},{"i":5791,"b":4,"c":532,"r":532,"o":34,"t": "Zdaliž to není schováno u mne? zapečetěno v pokladnicích mých?"},{"i":5792,"b":4,"c":532,"r":532,"o":35,"t": "Máť jest pomsta a odplata, časemť svým klesne noha jejich; nebo blízko jest den zahynutí jejich, a budoucí věci zlé rychle připadnou na ně."},{"i":5793,"b":4,"c":532,"r":532,"o":36,"t": "Souditi zajisté bude Hospodin lid svůj, a nad služebníky svými lítost míti bude, když uzří, že odešla síla, a že jakož zajatý tak i zanechaný s nic býti nemůže."},{"i":5794,"b":4,"c":532,"r":532,"o":37,"t": "I dí: Kde jsou bohové jejich? skála, v níž naději měli?"},{"i":5795,"b":4,"c":532,"r":532,"o":38,"t": "Z jejichžto obětí tuk jídali, a víno z obětí jejich mokrých píjeli? Nechať vstanou a spomohou vám, nechť vám skrejší jest skála ta."},{"i":5796,"b":4,"c":532,"r":532,"o":39,"t": "Pohleďtež již aspoň, že já jsem, já jsem sám, a že není Boha kromě mne. Já mohu usmrtiti i obživiti, já raniti i uzdraviti, a není žádného, kdo by vytrhl z ruky mé."},{"i":5797,"b":4,"c":532,"r":532,"o":40,"t": "Nebo já pozdvihám k nebi ruky své, a pravím: Živ jsem já na věky."},{"i":5798,"b":4,"c":532,"r":532,"o":41,"t": "Jakž nabrousím ostří meče svého, a uchopí soud ruka má, učiním pomstu nad nepřátely svými, a těm, jenž v nenávisti mne měli, odplatím."},{"i":5799,"b":4,"c":532,"r":532,"o":42,"t": "Opojím střely své krví, a meč můj sžere maso, a to krví raněných a zajatých, jakž jen začnu pomsty uvoditi na nepřátely."}]