[{"i":12500,"b":15,"c":1608,"r":1608,"o":7,"t": "Jésúa, Báni, Sérébjá, Jámín, Akkúb, Sabbetaj, Hódijjá, Maaszéjá, Kelítá, Azarjá, Józábád, Hánán, Pelájá és a léviták magyarázták a népnek a törvényt, miközben a nép a helyén állt."},{"i":12501,"b":15,"c":1608,"r":1608,"o":8,"t": "Szakaszokra osztva olvasták a könyvet, Isten törvényét, és úgy magyarázták, hogy a nép megértette az olvasottakat."},{"i":12502,"b":15,"c":1608,"r":1608,"o":9,"t": "Akkor Nehémiás királyi helytartó és az írástudó Ezsdrás pap meg a léviták, akik magyaráztak a népnek, így szóltak az egész néphez: Az ÚRnak, a ti Isteneteknek szent napja ez. Ne gyászoljatok, és ne sírjatok! Ugyanis az egész nép sírt, amikor hallgatta a törvény szavait."},{"i":12503,"b":15,"c":1608,"r":1608,"o":10,"t": "Majd ezt mondták nekik: Menjetek, egyetek jó falatokat, igyatok édes italokat, és juttassatok belőle azoknak is, akiknek nincs, mert a mi Urunknak szent napja ez. Ne bánkódjatok, mert az ÚR előtt való öröm erőt ad nektek!"},{"i":12504,"b":15,"c":1608,"r":1608,"o":11,"t": "A léviták így csitítgatták az egész népet: Csillapodjatok, mert szent ez a nap, és ne bánkódjatok!"},{"i":12505,"b":15,"c":1608,"r":1608,"o":12,"t": "Ekkor elment az egész nép, hogy egyenek, igyanak és másoknak is juttassanak belőle, és nagy örömünnepet tartsanak, mert megértették mindazt, amire oktatták őket."},{"i":12506,"b":15,"c":1608,"r":1608,"o":13,"t": "Másnap azután összegyűltek az egész nép családfői, a papok és a léviták az írástudó Ezsdrásnál, hogy jól megértsék a törvény szavait."},{"i":12507,"b":15,"c":1608,"r":1608,"o":14,"t": "Ekkor megírva találták a törvényben, amelyet az ÚR Mózes által adott, hogy a hetedik hónapban levő ünnepen lombsátrakban kell lakniuk Izráel fiainak."},{"i":12508,"b":15,"c":1608,"r":1608,"o":15,"t": "Kihirdették, és közhírré tették minden városban és Jeruzsálemben is: Menjetek ki a hegyekbe, és hozzatok olajfa-, vadolajfa-, mirtusz- és pálmaágakat, meg más sűrű lombú faágakat, és készítsetek lombsátrakat, ahogyan meg van írva."},{"i":12509,"b":15,"c":1608,"r":1608,"o":16,"t": "Kiment azért az egész nép, ágakat hoztak és lombsátrakat készítettek maguknak, mindenki a háza tetején vagy az udvarán, és az Isten háza udvarán, a Vízi-kapu terén és az Efraim-kapu terén."},{"i":12510,"b":15,"c":1608,"r":1608,"o":17,"t": "Lombsátrakat készített tehát a fogságból hazatért egész gyülekezet, és lombsátrakban lakott. Bizony nem tettek így Izráel fiai Józsuénak, Nún fiának az ideje óta egészen eddig. Igen nagy volt az öröm."},{"i":12511,"b":15,"c":1608,"r":1608,"o":18,"t": "Nap-nap után olvasták az Isten törvénykönyvét, az első naptól az utolsó napig. Hét napig ünnepeltek, a nyolcadik napon pedig előírás szerint záróünnep volt."},{"i":12512,"b":15,"c":1609,"r":1609,"o":1,"t": "Ennek a hónapnak huszonnegyedik napján összegyűltek Izráel fiai, és böjtöltek, zsákba öltöztek, és port hintettek magukra."},{"i":12513,"b":15,"c":1609,"r":1609,"o":2,"t": "Az Izráel utódai közül valók elkülönültek minden idegentől, azután előállva vallást tettek vétkeikről és őseik bűneiről."},{"i":12514,"b":15,"c":1609,"r":1609,"o":3,"t": "A helyükön állva a nap negyedrészén át olvasták Istenüknek, az ÚRnak a törvénykönyvét, a negyedrészén át pedig vallást tettek, és leborultak Istenük, az ÚR előtt."},{"i":12515,"b":15,"c":1609,"r":1609,"o":4,"t": "Azután fölállt a léviták emelvényére Jésúa, Báni és Kadmiél, Sebanjá, Bunni és Sérébjá, Báni és Kenáni, és hangos szóval kiáltottak Istenükhöz, az ÚRhoz."},{"i":12516,"b":15,"c":1609,"r":1609,"o":5,"t": "Majd ezt mondták a léviták, Jésúa, Kadmiél és Báni, Hasabnejá, Sérébjá és Hódijjá, Sebanjá és Petahjá: Jöjjetek, áldjátok Isteneteket, az URat örökkön örökké! Áldják dicső nevedet, amely magasztosabb minden áldásnál és dicséretnél!"},{"i":12517,"b":15,"c":1609,"r":1609,"o":6,"t": "URam, te vagy egyedül! Te alkottad az eget, az egek egeit és minden seregüket, a földet és mindent, ami rajta van, a tengereket és mindent, ami bennük van. Te adsz életet mindnyájuknak. Előtted borul le az ég serege."},{"i":12518,"b":15,"c":1609,"r":1609,"o":7,"t": "Te vagy, URam, az Isten, aki kiválasztottad Abrámot, kihoztad Úr-Kaszdimból, és az Ábrahám nevet adtad neki."},{"i":12519,"b":15,"c":1609,"r":1609,"o":8,"t": "A szívét hozzád hűnek találtad, és szövetséget kötöttél vele, hogy odaadod neki a kánaániak, hettiták, emóriak, perizziek, jebúsziak és girgásiak földjét, odaadod az ő utódainak. Meg is tartottad ígéretedet, mert igaz vagy!"},{"i":12520,"b":15,"c":1609,"r":1609,"o":9,"t": "Megláttad őseink nyomorúságát Egyiptomban, és meghallottad kiáltásukat a Vörös-tengernél."},{"i":12521,"b":15,"c":1609,"r":1609,"o":10,"t": "Jeleket és csodákat tettél a fáraó előtt, összes szolgája előtt és országának egész népe előtt, mert tudtad, hogy gőgösen bántak velük. Olyan nevet szereztél magadnak, amely ma is megvan."},{"i":12522,"b":15,"c":1609,"r":1609,"o":11,"t": "A tengert kettéválasztottad előttük, úgyhogy a szárazon vonultak át a tenger közepén. Üldözőiket úgy dobtad az örvénybe, mint követ a hatalmas vizekbe."},{"i":12523,"b":15,"c":1609,"r":1609,"o":12,"t": "Felhőoszlopban vezetted őket nappal és tűzoszlopban éjjel, hogy megvilágítsd nekik az utat, amelyen járnak."},{"i":12524,"b":15,"c":1609,"r":1609,"o":13,"t": "Majd alászálltál a Sínai-hegyre, és beszéltél velük az égből. Adtál nekik helyes törvényeket, igaz tanításokat, jó rendelkezéseket és parancsolatokat."},{"i":12525,"b":15,"c":1609,"r":1609,"o":14,"t": "Megismertetted velük szent nyugalomnapodat, és parancsolatokat, rendelkezéseket és törvényt adtál nekik szolgád, Mózes által."},{"i":12526,"b":15,"c":1609,"r":1609,"o":15,"t": "Az égből adtál nekik kenyeret, amikor éheztek, és a kősziklából fakasztottál vizet, amikor szomjaztak. Azt mondtad nekik, hogy menjenek be, és vegyék birtokba azt a földet, amelyet esküre emelt kézzel ígértél oda nekik."},{"i":12527,"b":15,"c":1609,"r":1609,"o":16,"t": "A mi őseink azonban gőgösek voltak, nyakaskodtak, és nem hallgattak parancsolataidra."},{"i":12528,"b":15,"c":1609,"r":1609,"o":17,"t": "Nem akartak engedelmeskedni, nem emlékeztek csodáidra, amelyeket velük tettél, hanem nyakaskodtak, és makacsságukban arra adták a fejüket, hogy visszatérnek a szolgaságba. De te bűnbocsátó Isten vagy, kegyelmes és irgalmas, hosszú a türelmed és nagy a szereteted, ezért nem hagytad el őket."},{"i":12529,"b":15,"c":1609,"r":1609,"o":18,"t": "Pedig még borjúszobrot is készítettek maguknak, és ezt mondták: Ez a te istened, aki kihozott téged Egyiptomból! Ilyen gyalázatos dolgot követtek el."},{"i":12530,"b":15,"c":1609,"r":1609,"o":19,"t": "De te nagy irgalmadban nem hagytad el őket a pusztában. Nem távozott el tőlük a felhőoszlop nappal, hogy vezesse őket az úton, sem a tűzoszlop éjjel, hogy világítson nekik az úton, amelyen jártak."},{"i":12531,"b":15,"c":1609,"r":1609,"o":20,"t": "Jóságos lelkedet adtad, hogy értelmessé tegye őket. Nem vontad meg szájuktól mannádat, és adtál nekik vizet, amikor szomjaztak."},{"i":12532,"b":15,"c":1609,"r":1609,"o":21,"t": "Negyven éven át gondoskodtál róluk a pusztában, nem nélkülöztek, ruháikat nem nyűtték el, és lábuk nem dagadt meg."},{"i":12533,"b":15,"c":1609,"r":1609,"o":22,"t": "Országokat és népeket adtál nekik, és határaikat nekik juttattad. Birtokba vették Szíhón országát, Hesbón királyának az országát és Ógnak, Básán királyának az országát."},{"i":12534,"b":15,"c":1609,"r":1609,"o":23,"t": "Fiaikat pedig megsokasítottad, annyian lettek, mint az ég csillagai&#59; és bevitted őket arra a földre, amelyről azt ígérted őseiknek, hogy bemennek oda, és birtokba veszik."},{"i":12535,"b":15,"c":1609,"r":1609,"o":24,"t": "Fiaik be is vonultak, és birtokba vették azt a földet. Megaláztad előttük az ország lakóit, a kánaániakat, és kezükbe adtad őket királyaikkal és az ország népével együtt, hogy tetszésük szerint bánjanak velük."},{"i":12536,"b":15,"c":1609,"r":1609,"o":25,"t": "Elfoglalták a megerősített városokat és a kövér földet. Birtokba vették a házakat, tele minden jóval&#59; a kőbe vágott kutakat, a szőlőket, az olajfás kerteket és a sok gyümölcsfát. Ettek, jóllaktak és meghíztak. Dúskáltak bőséges ajándékaidban."},{"i":12537,"b":15,"c":1609,"r":1609,"o":26,"t": "Ők azonban engedetlenné váltak, és föllázadtak ellened, törvényednek hátat fordítottak, prófétáidat meggyilkolták, mert intették és hozzád akarták téríteni őket&#59; ilyen gyalázatos dolgot követtek el."},{"i":12538,"b":15,"c":1609,"r":1609,"o":27,"t": "Ezért ellenségeik kezébe adtad őket, hogy szorongassák őket. De szorult helyzetükben hozzád kiáltottak, és te meghallgattad őket az égből. Nagy irgalmaddal szabadítókat adtál nekik, akik kiszabadították őket ellenségeik kezéből."},{"i":12539,"b":15,"c":1609,"r":1609,"o":28,"t": "De mihelyt nyugalmuk lett, ismét gonoszságot követtek el veled szemben, ezért újból átengedted őket ellenségeiknek, hogy uralkodjanak rajtuk. Majd újból kiáltottak hozzád, és te meghallgattad őket az égből, és irgalmaddal sokszor megmentetted őket."},{"i":12540,"b":15,"c":1609,"r":1609,"o":29,"t": "Intetted, és törvényedhez akartad téríteni őket, de ők gőgösek voltak, és nem hallgattak parancsolataidra, hanem vétkeztek törvényeid ellen&#59; pedig ha az ember teljesíti azokat, él általuk. Pártütően hátat fordítottak, nyakaskodtak, és nem engedelmeskedtek."},{"i":12541,"b":15,"c":1609,"r":1609,"o":30,"t": "Te mégis sok esztendőn át türelmes voltál irántuk, és lelkeddel, prófétáid által intetted őket, de ők nem figyeltek. Ezért más országok népeinek a kezébe adtad őket."},{"i":12542,"b":15,"c":1609,"r":1609,"o":31,"t": "Nagy irgalmaddal mégsem semmisítetted meg, és nem hagytad el őket, mert kegyelmes és irgalmas Isten vagy."},{"i":12543,"b":15,"c":1609,"r":1609,"o":32,"t": "Most azért, Istenünk, te nagy, erős és félelmes Isten, aki hűségesen megtartod a szövetséget: ne tartsd csekélységnek azt a sok nyomorúságot, amely utolért bennünket, királyainkat, vezetőinket, papjainkat, prófétáinkat, őseinket és egész népedet az asszír királyok idejétől a mai napig!"},{"i":12544,"b":15,"c":1609,"r":1609,"o":33,"t": "Te igaz vagy mindazok ellenére, ami bennünket ért, mert te híven bántál velünk, mi pedig hitszegők voltunk."},{"i":12545,"b":15,"c":1609,"r":1609,"o":34,"t": "Hiszen királyaink, vezetőink, papjaink és őseink nem teljesítették törvényedet és nem figyeltek parancsolataidra és intelmeidre, amelyekkel intetted őket."},{"i":12546,"b":15,"c":1609,"r":1609,"o":35,"t": "És bár országukban sok jótéteményt adtál nekik, tágas és kövér földdel ajándékoztad meg őket, mégsem szolgáltak téged, és nem tértek meg gonosz cselekedeteikből."},{"i":12547,"b":15,"c":1609,"r":1609,"o":36,"t": "És most mi szolgák vagyunk! Éppen azon a földön, amelyet őseinknek adtál, hogy egyék annak gyümölcsét és javait, azon vagyunk szolgák."},{"i":12548,"b":15,"c":1609,"r":1609,"o":37,"t": "Termése azokat a királyokat gazdagítja, akiket fölénk helyeztél vétkeink miatt, és ők tetszésük szerint uralkodnak rajtunk és állatainkon. Mi pedig nagy nyomorúságban vagyunk."},{"i":12549,"b":15,"c":1610,"r":1610,"o":1,"t": "Az iratot pecséttel látták el: Nehémiás, Hakaljá fia, a királyi helytartó, és Cidkijjá."},{"i":12550,"b":15,"c":1610,"r":1610,"o":2,"t": "Azután Szerájá, Azarjá és Jirmejá,"},{"i":12551,"b":15,"c":1610,"r":1610,"o":3,"t": "Pashúr, Amarjá és Malkijjá,"},{"i":12552,"b":15,"c":1610,"r":1610,"o":4,"t": "Hattús, Sebanjá és Mallúk,"},{"i":12553,"b":15,"c":1610,"r":1610,"o":5,"t": "Hárim, Merémót és Óbadjá,"},{"i":12554,"b":15,"c":1610,"r":1610,"o":6,"t": "Dániel, Ginnetón és Bárúk,"},{"i":12555,"b":15,"c":1610,"r":1610,"o":7,"t": "Mesullám, Abijjá és Mijjámim,"},{"i":12556,"b":15,"c":1610,"r":1610,"o":8,"t": "Maazjá, Bilgaj és Semajá. Ezek voltak a papok."},{"i":12557,"b":15,"c":1610,"r":1610,"o":9,"t": "A léviták ezek voltak: Jésúa, Azanjá fia, a Hénádád fiai közül való Binnúj és Kadmiél,"},{"i":12558,"b":15,"c":1610,"r":1610,"o":10,"t": "és testvéreik: Sebanjá, Hódijjá és Kelítá, Pelájá és Hánán,"},{"i":12559,"b":15,"c":1610,"r":1610,"o":11,"t": "Míká, Rehób és Hasabjá,"},{"i":12560,"b":15,"c":1610,"r":1610,"o":12,"t": "Zakkúr, Sérébjá és Sebanjá,"},{"i":12561,"b":15,"c":1610,"r":1610,"o":13,"t": "Hódijjá, Báni és Benínú."},{"i":12562,"b":15,"c":1610,"r":1610,"o":14,"t": "A nép főemberei pedig ezek voltak: Parós, Pahat-Móáb, Élám, Zattú és Báni,"},{"i":12563,"b":15,"c":1610,"r":1610,"o":15,"t": "Bunni, Azgád és Bébaj,"},{"i":12564,"b":15,"c":1610,"r":1610,"o":16,"t": "Adónijjá, Bigvaj és Ádin,"},{"i":12565,"b":15,"c":1610,"r":1610,"o":17,"t": "Átér, Hizkijjá és Azzúr,"},{"i":12566,"b":15,"c":1610,"r":1610,"o":18,"t": "Hódijjá, Hásum és Bécaj,"},{"i":12567,"b":15,"c":1610,"r":1610,"o":19,"t": "Háríf, Anátót és Nébaj,"},{"i":12568,"b":15,"c":1610,"r":1610,"o":20,"t": "Magpiás, Mesullám és Hézír,"},{"i":12569,"b":15,"c":1610,"r":1610,"o":21,"t": "Mesézabél, Cádók és Jaddúa,"},{"i":12570,"b":15,"c":1610,"r":1610,"o":22,"t": "Pelatjá, Hánán és Anájá,"},{"i":12571,"b":15,"c":1610,"r":1610,"o":23,"t": "Hóséa, Hananjá és Hassúb,"},{"i":12572,"b":15,"c":1610,"r":1610,"o":24,"t": "Hallóhés, Pilhá és Sóbék,"},{"i":12573,"b":15,"c":1610,"r":1610,"o":25,"t": "Rehúm, Hasabná és Maaszéjá,"},{"i":12574,"b":15,"c":1610,"r":1610,"o":26,"t": "Ahijjá, Hánán és Ánán,"},{"i":12575,"b":15,"c":1610,"r":1610,"o":27,"t": "Mallúk, Hárím és Baaná."},{"i":12576,"b":15,"c":1610,"r":1610,"o":28,"t": "A nép többi része, a papok, a léviták, a kapuőrök, az énekesek, a templomszolgák és mindazok, akik a tartományok népeitől elkülönültek, az Isten törvényéhez csatlakoztak, feleségeikkel, fiaikkal és leányaikkal együtt, mindenki, aki csak érett eszű volt."},{"i":12577,"b":15,"c":1610,"r":1610,"o":29,"t": "Csatlakozva tehát előkelő honfitársainkhoz, átok alatt esküt tettünk, hogy Isten törvénye szerint élünk, amelyet Isten adott szolgája, Mózes által, és hogy megtartjuk és teljesítjük Urunknak, az ÚRnak minden parancsolatát, végzését és rendelkezését."},{"i":12578,"b":15,"c":1610,"r":1610,"o":30,"t": "Nem adjuk leányainkat feleségül az ország egyéb lakóinak, sem az ő leányaikat nem vesszük feleségül fiainknak."},{"i":12579,"b":15,"c":1610,"r":1610,"o":31,"t": "Ha az ország lakossága árut vagy bármilyen gabonát hoz be eladásra a nyugalom napján, nem vásárolunk tőlük a nyugalom napján, vagy más ünnepnapokon. A hetedik évben bevetetlenül hagyjuk a földet, és elengedünk minden tartozást."},{"i":12580,"b":15,"c":1610,"r":1610,"o":32,"t": "Kötelezőnek fogadtuk el, hogy évenként egyharmad sekelt adunk Istenünk házának a szolgálatára:"},{"i":12581,"b":15,"c":1610,"r":1610,"o":33,"t": "a sorba rakott kenyerekre, az állandó ételáldozatra és az állandó égőáldozatra a nyugalom napjain, újholdkor, a megszabott ünnepeken, továbbá a szent adományokra és a vétekáldozatokra, hogy engesztelést szerezzenek Izráelnek, és minden munkára Istenünk házánál."},{"i":12582,"b":15,"c":1610,"r":1610,"o":34,"t": "Mi, papok, léviták és a nép, sorsot vetettünk, hogy az áldozathoz szükséges fát családonként behordjuk Istenünk házába évről évre a megszabott időben, hogy égjen a tűz Istenünknek, az ÚRnak az oltárán, ahogyan az elő van írva a törvényben."},{"i":12583,"b":15,"c":1610,"r":1610,"o":35,"t": "Bevisszük földünknek első termését és mindenféle gyümölcsfának az első termését évről évre az ÚR házába."},{"i":12584,"b":15,"c":1610,"r":1610,"o":36,"t": "Elsőszülött fiainkkal és állatainkkal is úgy járunk el, ahogyan elő van írva a törvényben. Marháink és juhaink elsőszülötteit bevisszük Istenünk házába a papoknak, akik szolgálatot végeznek Istenünk házában."},{"i":12585,"b":15,"c":1610,"r":1610,"o":37,"t": "Kenyértésztánknak, mindenféle gyümölcsfánknak, a mustnak és olajnak a legjavát felajánljuk, és bevisszük Istenünk házának a kamráiba a papoknak, földünkről a tizedet pedig a lévitáknak. És a lévitáknak kell beszedniük a tizedet minden földművelő városban."},{"i":12586,"b":15,"c":1610,"r":1610,"o":38,"t": "Egy ároni pap legyen a lévitákkal, amikor a léviták beszedik a tizedet. A léviták pedig vigyék be a tizednek a tizedét Istenünk házába, a kincstár kamráiba."},{"i":12587,"b":15,"c":1610,"r":1610,"o":39,"t": "Ezekbe a kamrákba kell bevinniük Izráel fiainak és Lévi fiainak a felajánlott gabonát, mustot és olajat, mert ott vannak a szent edények meg a szolgálatot végző papok, a kapuőrök és az énekesek. Nem fogjuk elhanyagolni Istenünk házát!"},{"i":12588,"b":15,"c":1610,"r":1610,"o":40,"t": null},{"i":12589,"b":15,"c":1611,"r":1611,"o":1,"t": "A nép vezetői Jeruzsálemben telepedtek le. A nép többi részére pedig sorsot vetettek azért, hogy minden tíz ember közül egy Jeruzsálembe költözzék, és a szent városban lakjék, a többi kilenc pedig maradjon a maga városában."},{"i":12590,"b":15,"c":1611,"r":1611,"o":2,"t": "Mindazokat, akik önként vállalkoztak arra, hogy Jeruzsálemben telepedjenek le, áldotta a nép."},{"i":12591,"b":15,"c":1611,"r":1611,"o":3,"t": "A júdai tartomány főemberei Jeruzsálemben telepedtek le. De Júda városaiban lakott a maga birtokán, a maga városában Izráel többi része, a papok, a léviták, a templomszolgák és Salamon szolgáinak a leszármazottai."},{"i":12592,"b":15,"c":1611,"r":1611,"o":4,"t": "Jeruzsálemben telepedtek le Júda leszármazottai és Benjámin leszármazottai közül a következők: Júda leszármazottai közül Atájá, Uzzijjá fia, aki Zekarjá fia, aki Amarjá fia, aki Sefatjá fia, aki Mahalalél fia volt, Pérec leszármazottai közül."},{"i":12593,"b":15,"c":1611,"r":1611,"o":5,"t": "Továbbá Maaszéjá, aki Bárúk fia, aki Kol-Hóze fia, aki Hazájá fia, aki Adájá fia, aki Jójárib fia, aki Zekarjá fia, aki pedig Hassilóni fia volt."},{"i":12594,"b":15,"c":1611,"r":1611,"o":6,"t": "Pérec leszármazottai közül összesen négyszázhatvannyolc tekintélyes ember telepedett le Jeruzsálemben."},{"i":12595,"b":15,"c":1611,"r":1611,"o":7,"t": "Benjámin leszármazottai közül Szallu, Messulám fia, aki Jóéd fia, aki Pedájá fia, aki Kólájá fia, aki Maaszéjá fia, aki Ítiél fia, aki pedig Jesajá fia volt."},{"i":12596,"b":15,"c":1611,"r":1611,"o":8,"t": "Azután Gabbaj és Szallaj, összesen kilencszázhuszonnyolcan."},{"i":12597,"b":15,"c":1611,"r":1611,"o":9,"t": "Ezeknek Jóél, Zikri fia volt a felügyelőjük, Júda, Hasszenúá fia pedig a város helyettes felügyelője volt."},{"i":12598,"b":15,"c":1611,"r":1611,"o":10,"t": "A papok közül Jedajá, Jójárib fia, Jákin,"},{"i":12599,"b":15,"c":1611,"r":1611,"o":11,"t": "Szerájá, Hilkijjá fia, aki Mesullám fia, aki Cádók fia, aki Merájót fia, aki Ahitúbnak, az Isten háza felügyelőjének a fia volt."}]