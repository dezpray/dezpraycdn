[{"i":32000,"b":50,"c":5221,"r":5221,"o":28,"t": "gridando: Uomini Israeliti, venite al soccorso; costui è quell’uomo, che insegna per tutto a tutti una dottrina che è contro al popolo, e contro alla legge, e contro a questo luogo; ed oltre a ciò, ha eziandio menati de’ Greci dentro al tempio, ed ha contaminato questo santo luogo."},{"i":32001,"b":50,"c":5221,"r":5221,"o":29,"t": "Perciocchè dinanzi avean veduto Trofimo Efesio nella città con Paolo, e pensavano ch’egli l’avesse menato dentro al tempio."},{"i":32002,"b":50,"c":5221,"r":5221,"o":30,"t": "E tutta la città fu commossa, e si fece un concorso di popolo; e, preso Paolo, lo trassero fuor del tempio; e subito le porte furon serrate."},{"i":32003,"b":50,"c":5221,"r":5221,"o":31,"t": "Ora, com’essi cercavano d’ucciderlo, il grido salì al capitano della schiera, che tutta Gerusalemme era sottosopra."},{"i":32004,"b":50,"c":5221,"r":5221,"o":32,"t": "Ed egli in quello stante prese de’ soldati, e de’ centurioni, e corse a’ Giudei. Ed essi, veduto il capitano, e i soldati, restarono di batter Paolo."},{"i":32005,"b":50,"c":5221,"r":5221,"o":33,"t": "E il capitano, accostatosi, lo prese, e comandò che fosse legato di due catene; poi domandò chi egli era, e che cosa avea fatto."},{"i":32006,"b":50,"c":5221,"r":5221,"o":34,"t": "E gli uni gridavano una cosa, e gli altri un’altra, nella moltitudine; laonde, non potendone egli saper la certezza, per lo tumulto, comandò ch’egli fosse menato nella rocca."},{"i":32007,"b":50,"c":5221,"r":5221,"o":35,"t": "Ed avvenne, quando egli fu sopra i gradi, ch’egli fu portato da’ soldati, per lo sforzo della moltitudine."},{"i":32008,"b":50,"c":5221,"r":5221,"o":36,"t": "Poichè la moltitudine del popolo lo seguitava, gridando: Toglilo."},{"i":32009,"b":50,"c":5221,"r":5221,"o":37,"t": "OR Paolo, come egli era per esser menato dentro alla rocca, disse al capitano: Emmi egli lecito di dirti qualche cosa? Ed egli disse: Sai tu Greco?"},{"i":32010,"b":50,"c":5221,"r":5221,"o":38,"t": "Non sei tu quell’Egizio, il quale a’ dì passati suscitò, e menò nel deserto que’ quattromila ladroni?"},{"i":32011,"b":50,"c":5221,"r":5221,"o":39,"t": "E Paolo disse: Quant’è a me, io son uomo Giudeo, da Tarso, cittadino di quella non ignobile città di Cilicia; or io ti prego che tu mi permetta di parlare al popolo."},{"i":32012,"b":50,"c":5221,"r":5221,"o":40,"t": "Ed avendoglielo egli permesso, Paolo, stando in piè sopra i gradi, fece cenno con la mano al popolo. E, fattosi gran silenzio, parlò loro in lingua ebrea, dicendo:"},{"i":32013,"b":50,"c":5222,"r":5222,"o":1,"t": "Uomini fratelli, e padri, ascoltate ciò che ora vi dico a mia difesa."},{"i":32014,"b":50,"c":5222,"r":5222,"o":2,"t": "Ora, quando ebbero udito ch’egli parlava loro in lingua ebrea, tanto più fecero silenzio. Poi disse:"},{"i":32015,"b":50,"c":5222,"r":5222,"o":3,"t": "Io certo son uomo Giudeo, nato in Tarso di Cilicia, ed allevato in questa città a’ piedi di Gamaliele, ammaestrato secondo l’isquisita maniera della legge de’ padri, zelatore di Dio, come voi tutti siete oggi."},{"i":32016,"b":50,"c":5222,"r":5222,"o":4,"t": "Ed ho perseguitata questa professione sino alla morte, mettendo ne’ legami, ed in prigione uomini e donne."},{"i":32017,"b":50,"c":5222,"r":5222,"o":5,"t": "Come mi son testimoni il sommo sacerdote, e tutto il concistoro degli anziani; da cui eziandio avendo ricevute lettere a’ fratelli, io andava in Damasco, per menar prigioni in Gerusalemme quegli ancora ch’erano quivi, acciocchè fosser puniti."},{"i":32018,"b":50,"c":5222,"r":5222,"o":6,"t": "Or avvenne che, mentre io era in cammino, e mi avvicinava a Damasco, in sul mezzodì, di subito una gran luce mi folgorò d’intorno dal cielo."},{"i":32019,"b":50,"c":5222,"r":5222,"o":7,"t": "Ed io caddi in terra, ed udii una voce che mi disse: Saulo, Saulo, perchè mi perseguiti?"},{"i":32020,"b":50,"c":5222,"r":5222,"o":8,"t": "Ed io risposi: Chi sei, Signore? Ed egli mi disse: Io son Gesù il Nazareo, il qual tu perseguiti."},{"i":32021,"b":50,"c":5222,"r":5222,"o":9,"t": "Or coloro che eran meco videro ben la luce, e furono spaventati; ma non udiron la voce di colui che parlava meco."},{"i":32022,"b":50,"c":5222,"r":5222,"o":10,"t": "Ed io dissi: Signore, che debbo io fare? E il Signor mi disse: Levati, e va’ in Damasco; e quivi ti sarà parlato di tutte le cose che ti sono ordinate di fare."},{"i":32023,"b":50,"c":5222,"r":5222,"o":11,"t": "Ora, perciocchè io non vedeva nulla, per la gloria di quella luce, fui menato per la mano da coloro ch’erano meco; e così entrai in Damasco."},{"i":32024,"b":50,"c":5222,"r":5222,"o":12,"t": "Or un certo Anania, uomo pio secondo la legge, al quale tutti i Giudei che abitavano in Damasco rendevano buona testimonianza, venne a me,"},{"i":32025,"b":50,"c":5222,"r":5222,"o":13,"t": "ed essendo appresso a me, disse: Fratello Saulo, ricovera la vista. E in quello stante io ricoverai la vista, e lo riguardai."},{"i":32026,"b":50,"c":5222,"r":5222,"o":14,"t": "Ed egli mi disse: L’Iddio de’ nostri padri ti ha preordinato a conoscer la sua volontà, ed a vedere il Giusto, e ad udire una voce dalla sua bocca."},{"i":32027,"b":50,"c":5222,"r":5222,"o":15,"t": "Perciocchè tu gli devi essere presso tutti gli uomini testimonio delle cose che tu hai vedute, ed udite."},{"i":32028,"b":50,"c":5222,"r":5222,"o":16,"t": "Ed ora, che indugi? levati, e sii battezzato, e lavato de’ tuoi peccati, invocando il nome del Signore."},{"i":32029,"b":50,"c":5222,"r":5222,"o":17,"t": "Or avvenne che, dopo che io fui ritornato in Gerusalemme, orando nel tempio, mi venne un ratto di mente."},{"i":32030,"b":50,"c":5222,"r":5222,"o":18,"t": "E vidi esso Signore che mi diceva: Affrettati, ed esci prestamente di Gerusalemme; perciocchè essi non riceveranno la tua testimonianza intorno a me."},{"i":32031,"b":50,"c":5222,"r":5222,"o":19,"t": "Ed io dissi: Signore, eglino stessi sanno che io incarcerava, e batteva per le raunanze coloro che credono in te."},{"i":32032,"b":50,"c":5222,"r":5222,"o":20,"t": "E quando si spandeva il sangue di Stefano, tuo martire, io ancora era presente, e acconsentiva alla sua morte, e guardava i vestimenti di coloro che l’uccidevano."},{"i":32033,"b":50,"c":5222,"r":5222,"o":21,"t": "Ed egli mi disse: Vattene, perciocchè io ti manderò lungi a’ Gentili"},{"i":32034,"b":50,"c":5222,"r":5222,"o":22,"t": "Or essi l’ascoltarono fino a questa parola; ma poi alzarono la lor voce, dicendo: Togli via di terra un tal uomo; perciocchè ei non conviene ch’egli viva."},{"i":32035,"b":50,"c":5222,"r":5222,"o":23,"t": "E, come essi gridavano, e gettavano i lor vestimenti, e mandavano la polvere in aria,"},{"i":32036,"b":50,"c":5222,"r":5222,"o":24,"t": "il capitano comandò che Paolo fosse menato dentro alla rocca, ordinando che si facesse inquisizion di lui per flagelli, per sapere per qual cagione gridavano così contro a lui."},{"i":32037,"b":50,"c":5222,"r":5222,"o":25,"t": "Ma, come l’ebbero disteso con le coregge, Paolo disse al centurione ch’era quivi presente: Evvi egli lecito di flagellare un uomo Romano, e non condannato?"},{"i":32038,"b":50,"c":5222,"r":5222,"o":26,"t": "E il centurione, udito ciò, venne, e lo rapportò al capitano, dicendo: Guarda ciò che tu farai, perciocchè quest’uomo è Romano."},{"i":32039,"b":50,"c":5222,"r":5222,"o":27,"t": "E il capitano venne a Paolo, e gli disse: Dimmi, sei tu Romano?"},{"i":32040,"b":50,"c":5222,"r":5222,"o":28,"t": "Ed egli disse: Sì, certo. E il capitano rispose: Io ho acquistata questa cittadinanza per gran somma di danari. E Paolo disse: Ma io l’ho anche di nascita."},{"i":32041,"b":50,"c":5222,"r":5222,"o":29,"t": "Laonde coloro che doveano far l’inquisizion di lui si ritrassero subito da lui; e il capitano stesso ebbe paura, avendo saputo ch’egli era Romano; perciocchè egli l’avea legato."},{"i":32042,"b":50,"c":5222,"r":5222,"o":30,"t": "E IL giorno seguente, volendo saper la certezza di ciò onde egli era accusato da’ Giudei, lo sciolse da’ legami, e comandò a’ principali sacerdoti, ed a tutto il lor concistoro, di venire. E, menato Paolo a basso, lo presentò davanti a loro"},{"i":32043,"b":50,"c":5223,"r":5223,"o":1,"t": "E Paolo, affissati gli occhi nel concistoro, disse: Fratelli, io, fino a questo giorno, ho conversato presso Iddio con ogni buona coscienza."},{"i":32044,"b":50,"c":5223,"r":5223,"o":2,"t": "E il sommo sacerdote Anania comandò a coloro ch’eran presso di lui di percuoterlo in su la bocca."},{"i":32045,"b":50,"c":5223,"r":5223,"o":3,"t": "Allora Paolo gli disse: Iddio ti percoterà, parete scialbata; tu siedi per giudicarmi secondo la legge, e trapassando la legge, comandi ch’io sia percosso!"},{"i":32046,"b":50,"c":5223,"r":5223,"o":4,"t": "E coloro ch’erano quivi presenti dissero: Ingiurii tu il sommo sacerdote di Dio?"},{"i":32047,"b":50,"c":5223,"r":5223,"o":5,"t": "E Paolo disse: Fratelli, io non sapeva ch’egli fosse sommo sacerdote; perciocchè egli è scritto: Tu non dirai male del principe del tuo popolo"},{"i":32048,"b":50,"c":5223,"r":5223,"o":6,"t": "Or Paolo, sapendo che l’una parte era di Sadducei, e l’altra di Farisei, sclamò nel concistoro: Uomini fratelli, io son Fariseo, figliuol di Fariseo; io son giudicato per la speranza, e per la risurrezione de’ morti."},{"i":32049,"b":50,"c":5223,"r":5223,"o":7,"t": "E, come egli ebbe detto questo, nacque dissensione tra i Farisei, e i Sadducei; e la moltitudine si divise."},{"i":32050,"b":50,"c":5223,"r":5223,"o":8,"t": "Perciocchè i Sadducei dicono che non vi è risurrezione, nè angelo, nè spirito; ma i Farisei confessano e l’uno e l’altro."},{"i":32051,"b":50,"c":5223,"r":5223,"o":9,"t": "E si fece un gridar grande. E gli Scribi della parte de’ Farisei, levatisi, contendevano, dicendo: Noi non troviamo male alcuno in quest’uomo; che se uno spirito, o un angelo, ha parlato a lui, non combattiamo contro a Dio."},{"i":32052,"b":50,"c":5223,"r":5223,"o":10,"t": "Ora, facendosi grande la dissensione, il capitano, temendo che Paolo non fosse da loro messo a pezzi, comandò a’ soldati che scendessero giù, e lo rapissero del mezzo di loro, e lo menassero nella rocca."},{"i":32053,"b":50,"c":5223,"r":5223,"o":11,"t": "E la notte seguente, il Signore si presentò a lui, e gli disse: Paolo, sta’ di buon cuore, perciocchè, come tu hai resa testimonianza di me in Gerusalemme, così convienti renderla ancora a Roma"},{"i":32054,"b":50,"c":5223,"r":5223,"o":12,"t": "E, QUANDO fu giorno, certi Giudei fecero raunata, e sotto esecrazione si votarono, promettendo di non mangiare, nè bere, finchè non avessero ucciso Paolo."},{"i":32055,"b":50,"c":5223,"r":5223,"o":13,"t": "E coloro che avean fatta questa congiura erano più di quaranta;"},{"i":32056,"b":50,"c":5223,"r":5223,"o":14,"t": "i quali vennero a’ principali sacerdoti, ed agli anziani, e dissero: Noi ci siamo sotto esecrazione votati di non assaggiar cosa alcuna, finchè non abbiamo ucciso Paolo."},{"i":32057,"b":50,"c":5223,"r":5223,"o":15,"t": "Or dunque, voi comparite davanti al capitano col concistoro, pregandolo che domani vel mani, come per conoscer più appieno del fatto suo; e noi, innanzi ch’egli giunga, siam pronti per ucciderlo."},{"i":32058,"b":50,"c":5223,"r":5223,"o":16,"t": "Ma il figliuolo della sorella di Paolo, udite queste insidie, venne; ed entrato nella rocca, rapportò il fatto a Paolo."},{"i":32059,"b":50,"c":5223,"r":5223,"o":17,"t": "E Paolo, chiamato a sè uno de’ centurioni, disse: Mena questo giovane al capitano, perciocchè egli ha alcuna cosa da rapportargli."},{"i":32060,"b":50,"c":5223,"r":5223,"o":18,"t": "Egli adunque, presolo, lo menò al capitano, e disse: Paolo, quel prigione, mi ha chiamato, e mi ha pregato ch’io ti meni questo giovane, il quale ha alcuna cosa da dirti."},{"i":32061,"b":50,"c":5223,"r":5223,"o":19,"t": "E il capitano, presolo per la mano, e ritrattosi in disparte, lo domandò: Che cosa hai da rapportarmi?"},{"i":32062,"b":50,"c":5223,"r":5223,"o":20,"t": "Ed egli disse: I Giudei si son convenuti insieme di pregarti che domani tu meni giù Paolo nel concistoro, come per informarsi più appieno del fatto suo."},{"i":32063,"b":50,"c":5223,"r":5223,"o":21,"t": "Ma tu non prestar loro fede, perciocchè più di quarant’uomini di loro gli hanno poste insidie, essendosi sotto esecrazione votati di non mangiare, nè bere, finchè non l’abbiano ucciso; ed ora son presti, aspettando che tu lo prometta loro."},{"i":32064,"b":50,"c":5223,"r":5223,"o":22,"t": "Il capitano adunque licenziò il giovane, ordinandogli di non palesare ad alcuno che gli avesse fatte assaper queste cose."},{"i":32065,"b":50,"c":5223,"r":5223,"o":23,"t": "Poi, chiamati due de’ centurioni, disse loro: Tenete presti fin dalle tre ore della notte dugento soldati, e settanta cavalieri, e dugento sergenti, per andar fino in Cesarea."},{"i":32066,"b":50,"c":5223,"r":5223,"o":24,"t": "Disse loro ancora che avessero delle cavalcature pronte, per farvi montar su Paolo, e condurlo salvamente al governatore Felice."},{"i":32067,"b":50,"c":5223,"r":5223,"o":25,"t": "Al quale egli scrisse una lettera dell’infrascritto tenore:"},{"i":32068,"b":50,"c":5223,"r":5223,"o":26,"t": "Claudio Lisia, all’eccellente governatore Felice: salute."},{"i":32069,"b":50,"c":5223,"r":5223,"o":27,"t": "Quest’uomo, essendo stato preso dai Giudei, ed essendo in sul punto d’esser da loro ucciso io son sopraggiunto coi soldati, e l’ho riscosso, avendo inteso ch’egli era Romano."},{"i":32070,"b":50,"c":5223,"r":5223,"o":28,"t": "E, volendo sapere il maleficio del quale l’accusavano, l’ho menato nel lor concistoro."},{"i":32071,"b":50,"c":5223,"r":5223,"o":29,"t": "Ed ho trovato ch’egli era accusato intorno alle quistioni della lor legge; e che non vi era in lui maleficio alcuno degno di morte, nè di prigione."},{"i":32072,"b":50,"c":5223,"r":5223,"o":30,"t": "Ora, essendomi state significate le insidie, che sarebbero da’ Giudei poste a quest’uomo, in quello stante l’ho mandato a te, ordinando eziandio a’ suoi accusatori di dir davanti a te le cose che hanno contro a lui. Sta’ sano."},{"i":32073,"b":50,"c":5223,"r":5223,"o":31,"t": "I soldati adunque, secondo ch’era loro stato ordinato, presero con loro Paolo, e lo condussero di notte in Antipatrida."},{"i":32074,"b":50,"c":5223,"r":5223,"o":32,"t": "E il giorno seguente, lasciati i cavalieri per andar con lui, ritornarono alla rocca."},{"i":32075,"b":50,"c":5223,"r":5223,"o":33,"t": "E quelli, giunti in Cesarea, e consegnata la lettera al governatore, gli presentarono ancora Paolo."},{"i":32076,"b":50,"c":5223,"r":5223,"o":34,"t": "E il governatore, avendo letta la lettera, e domandato a Paolo di qual provincia egli era, e inteso ch’egli era di Cilicia, gli disse:"},{"i":32077,"b":50,"c":5223,"r":5223,"o":35,"t": "Io ti udirò, quando i tuoi accusatori saranno venuti anch’essi. E comandò che fosse guardato nel palazzo di Erode"},{"i":32078,"b":50,"c":5224,"r":5224,"o":1,"t": "ORA, cinque giorni appresso, il sommo sacerdote Anania discese, insieme con gli anziani, e con un certo Tertullo, oratore; e comparvero davanti al governatore contro a Paolo."},{"i":32079,"b":50,"c":5224,"r":5224,"o":2,"t": "Ed esso essendo stato chiamato, Tertullo cominciò ad accusarlo, dicendo:"},{"i":32080,"b":50,"c":5224,"r":5224,"o":3,"t": "Godendo per te di molta pace, ed essendo molti buoni ordini stati fatti da te a questa nazione, per lo tuo provvedimento, noi in tutto e per tutto lo riconosciamo con ogni ringraziamento, eccellentissimo Felice."},{"i":32081,"b":50,"c":5224,"r":5224,"o":4,"t": "Or acciocchè io non ti dia più lungamente impaccio, io ti prego che secondo la tua equità, tu ascolti quello che abbiamo a dirti in breve."},{"i":32082,"b":50,"c":5224,"r":5224,"o":5,"t": "Che è, che noi abbiam trovato quest’uomo essere una peste, e commuover sedizione fra tutti i Giudei che son per lo mondo, ed essere il capo della setta de’ Nazarei."},{"i":32083,"b":50,"c":5224,"r":5224,"o":6,"t": "Il quale ha eziandio tentato di profanare il tempio; onde noi, presolo, lo volevam giudicare secondo la nostra legge."},{"i":32084,"b":50,"c":5224,"r":5224,"o":7,"t": "Ma il capitano Lisia sopraggiunto, con grande sforzo, ce l’ha tratto delle mani, e l’ha mandato a te;"},{"i":32085,"b":50,"c":5224,"r":5224,"o":8,"t": "comandando eziandio che gli accusatori d’esso venissero a te; da lui potrai tu stesso, per l’esaminazione che tu ne farai, saper la verità di tutte le cose delle quali non l’accusiamo."},{"i":32086,"b":50,"c":5224,"r":5224,"o":9,"t": "E i Giudei acconsentirono anch’essi a queste cose, dicendo che stavan così"},{"i":32087,"b":50,"c":5224,"r":5224,"o":10,"t": "E Paolo, dopo che il governatore gli ebbe fatto cenno che parlasse, rispose: Sapendo che tu già da molti anni sei stato giudice di questa nazione, più animosamente parlo a mia difesa."},{"i":32088,"b":50,"c":5224,"r":5224,"o":11,"t": "Poichè tu puoi venire in notizia che non vi son più di dodici giorni, che io salii in Gerusalemme per adorare."},{"i":32089,"b":50,"c":5224,"r":5224,"o":12,"t": "Ed essi non mi hanno trovato nel tempio disputando con alcuno, nè facendo raunata di popolo nelle sinagoghe, nè per la città."},{"i":32090,"b":50,"c":5224,"r":5224,"o":13,"t": "Nè anche possono provare le cose, delle quali ora mi accusano."},{"i":32091,"b":50,"c":5224,"r":5224,"o":14,"t": "Ora, ben ti confesso io questo, che, secondo la professione, la quale essi chiamano setta, così servo all’Iddio de’ padri, credendo a tutte le cose che sono scritte nella legge, e ne’ profeti;"},{"i":32092,"b":50,"c":5224,"r":5224,"o":15,"t": "avendo speranza in Dio, che la risurrezione de’ morti, così giusti come ingiusti, la quale essi ancora aspettano, avverrà."},{"i":32093,"b":50,"c":5224,"r":5224,"o":16,"t": "E intanto, io esercito me stesso in aver del continuo la coscienza senza offesa inverso Iddio, e inverso gli uomini."},{"i":32094,"b":50,"c":5224,"r":5224,"o":17,"t": "Ora, in capo di molti anni, io son venuto per far limosine, ed offerte alla mia nazione."},{"i":32095,"b":50,"c":5224,"r":5224,"o":18,"t": "Le quali facendo, alcuni Giudei dell’Asia mi hanno trovato purificato nel tempio, senza turba, e senza tumulto."},{"i":32096,"b":50,"c":5224,"r":5224,"o":19,"t": "A loro conveniva di comparire davanti a te, e d’accusarmi, se aveano cosa alcuna contro a me."},{"i":32097,"b":50,"c":5224,"r":5224,"o":20,"t": "Ovvero, dicano questi stessi, se hanno trovato alcun misfatto in me, quando io mi son presentato davanti al concistoro."},{"i":32098,"b":50,"c":5224,"r":5224,"o":21,"t": "Se non è di questa sola parola, che io gridai, essendo in piè fra loro: Io sono oggi giudicato da voi intorno alla risurrezione de’ morti"},{"i":32099,"b":50,"c":5224,"r":5224,"o":22,"t": "Or Felice, udite queste cose, li rimise ad un altro tempo, dicendo: Dopo che io sarò più appieno informato di questa professione, quando il capitano Lisia sarà venuto, io prenderò conoscenza dei fatti vostri."}]