            Šv. Sikstas II (popiežius) ir kt., kankiniai († 258)<br />
                Šv. Kajetonas Tijėnas, įkūrėjas († 1547)<br />
                Šv. Julijona iš Kornijono, vienuolė († 1258)<br />
                Pal. Marija del Karmen ir Marija Rosa, kankinės († 1936)<br />
                Šv. Afra, buvusi nusidėjėlė ir kankinė († 304)<br />
                Šv. Donatas, vyskupas ir kankinys († IV a.)<br />
                Šv. Donatijanas, vyskupas († IV a.)<br />
                Šv. Viktricijus, vyskupas († apie 420)<br />
                Šv. Donatas, vyskupas († po 656)<br />
                Pal. Žordanas Forzatė, abatas Venecijoje († apie 1248)<br />
                Šv. Albertas iš Abatų, kunigas O.C. († 1307)<br />
                Pal. Albertas iš Sasoferato, vienuolis O.S.B. Kam. († 1350)<br />
                Pal. Vincentas, vienuolis O.F.M. († 1504)<br />
                Pal. Agatangelas iš Vandome, O.F.M. Kap. ir kankinys († 1638)<br />
                Pal. Kasianas iš Nanto, kunigas kapucinas ir kankinys († 1638)<br />
                Pal. Tomas Vitakeris, kunigas ir kankinys († 1646)<br />
                Pal. Martynas iš Sen Felikso, kunigas ir kankinys († 1646)<br />
                Pal. Eduardas Bamberis, kunigas ir kankinys († 1646)<br />
                Pal. Mikalojus Postgeitas, kunigas ir kankinys († 1679)<br />
                Pal. Edmundas Bojanovskis, pasaulietis ir įkūrėjas († 1871)<br />
                Šv. Mykolas de la Mora, kunigas ir kankinys († 1927)<br />
    
##########
<font style="align-text:left" dir="ltr">Atgailos sakramentas: „Visa, ką atriši žemėje, bus atrišta ir danguje“</font>@@@@@
##########

##########
Skaičių knyga <font dir="ltr">20,1-13.</font>@@@@@Pirmojo mėnesio dieną visa izraelitų bendruomenė atėjo į Sino dykumą. Žmonės apsistojo Kadeše. Ten mirė ir buvo palaidota Mirjam.<br /><br />
Kadangi bendruomenei trūko vandens, jie susirinko prieš Mozę ir Aaroną.<br /><br />
Žmonės barniu užsipuolė Mozę, sakydami: „O kad būtume numirę tada, kai mūsų broliai mirė VIEŠPATIES akivaizdoje!<br /><br />
Kam atvedėte VIEŠPATIES bendruomenę į šią dykumą, kad čia mirtume mes ir mūsų gyvuliai?<br /><br />
Kam mus išvedėte iš Egipto ir atvedėte į šią baisią vietą, kur negalima sėti, kur nėra nei figmedžių, nei vynmedžių, nei granatmedžių, nei net geriamojo vandens?!“<br /><br />
Mozė ir Aaronas paliko bendruomenę ir nuėjo prie Susitikimo Palapinės įėjimo. Jie parpuolė kniūbsčia, ir jiems pasirodė VIEŠPATIES šlovė.<br /><br />
VIEŠPATS kalbėjo Mozei, tardamas:<br /><br />
„Pasiimk savo lazdą ir su savo broliu Aaronu suburk bendruomenę. Tada jų akivaizdoje kreipkitės į uolą, ir ji duos vandens. Taip tu išversite jiems vandens iš uolos ir pagirdysite bendruomenę bei jos gyvulius.“<br /><br />
Kaip jam buvo įsakyta, Mozė paėmė lazdą, kuri buvo priešais VIEŠPATĮ.<br /><br />
Mozė ir Aaronas subūrė visą bendruomenę prie uolos, ir Mozė jiems tarė: „Klausykite dabar, maištininkai! Argi mes jums iš šios uolos galime išgauti vandens?“<br /><br />
Mozė pakėlė ranką ir savo lazda dukart sudavė uolai: iš jos trykšte ištryško vanduo. Bendruomenė gėrė ir pagirdė savo gyvulius.<br /><br />
VIEŠPATS tada kalbėjo Mozei ir jo broliui Aaronui: „Kadangi jūs nepasitikėjote manimi, kad mano šventumas būtų parodytas izraelitų akyse, tai jūs neįvesite šios bendruomenės į kraštą, kurį jiems duodu.“<br /><br />
Tai Meribos vandenys (t. y. Ginčo vandenys), kur izraelitai ginčijosi su VIEŠPAČIU ir kur jis parodė tarp jų savo šventumą.<br />

##########
Psalmė <font dir="ltr">95(94),1-2.6-7ab.7d-9a.</font>@@@@@Ateikite, džiūgaudami šlovinkime Viešpatį, <br /><br />
šaukime džiaugsmingai mūsų Išgelbėjimo Uolai!<br /><br />
Ženkime su padėka į jo Artumą, <br /><br />
džiugiais himnais šlovinkime jį!<br /><br />
<br /><br />
Ateikite, nulenkim galvas ir pagarbinkime jį, <br /><br />
parpuolę ant kelių prieš Viešpatį, mūsų Kūrėją.<br /><br />
Juk jis yra mūsų Dievas;<br /><br />
o mes – jo ganoma tauta, jo rankos vadovaujamos avys.<br /><br />
<br /><br />
O, kad šiandien išgirstumėte jo balsą!<br /><br />
„Neužkietinkite savo širdies kaip prie Meribos, <br /><br />
kaip Masa dieną dykumoje,<br /><br />
kur jūsų protėviai mane gundė ir bandė.“<br />

##########
Evangelija pagal šventąjį Matą <font dir="ltr">16,13-23.</font>@@@@@Anuo metu, atėjęs į Pilypo Cezarėjos sritį, Jėzus klausinėjo mokinius: „Kuo žmonės laiko Žmogaus Sūnų?“<br /><br />
Jie atsakė: „Vieni – Jonu Krikštytoju, kiti – Eliju, dar kiti – Jeremiju arba vienu iš pranašų.“<br /><br />
Jis paklausė jų: „O kuo jūs mane laikote?“<br /><br />
Tada Simonas Petras atsakė: „Tu esi Kristus, gyvojo Dievo Sūnus!“<br /><br />
Jėzus jam tarė: „Palaimintas tu, Simonai, Jono sūnau, – nes ne kūnas ir kraujas tai tau apreiškė, bet mano Tėvas, kuris yra danguje.<br /><br />
Ir aš tau sakau: tu esi Petras – Uola; ant tos uolos aš pastatysiu savo Bažnyčią, ir pragaro vartai jos nenugalės.<br /><br />
Aš duosiu tau dangaus karalystės raktus; ką susiesi žemėje, bus susieta ir danguje, ir ką atriši žemėje, bus atrišta ir danguje.“<br /><br />
Tuomet jis griežtai įsakė mokiniams niekam nepasakoti, kad jis yra Kristus.<br /><br />
Nuo to laiko Jėzus pradėjo aiškinti savo mokiniams, kad jis turįs eiti į Jeruzalę, daug kentėti nuo seniūnų, aukštųjų kunigų ir Rašto žinovų, būti nužudytam ir trečią dieną prisikelti.<br /><br />
Petras pasišaukė jį ir ėmė jam priekaištauti: „Dieve, saugok tave! Tau tikrai taip neatsitiks!“<br /><br />
O Jėzus, atsigręžęs į Petrą, pasakė: „Eik šalin, šėtone! Tu man papiktinimas, nes mąstai ne Dievo, o žmonių mintimis.“<br />

##########
Šv. Sikstas II (popiežius) ir kt., kankiniai († 258)
##########
@@@@@<br />

##########
Eilinių metų 18-osios savaitės ketvirtadienis
##########
A @@@  @@@  @@@  @@@