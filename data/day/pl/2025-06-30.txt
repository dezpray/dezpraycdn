            Św. Elżbieta Portugalska<br />
                Św. Laurian, biskup Sewilli (+ VI w.)<br />
                Bł. Piotr Frassati, tercjarz (+ 1925)<br />
                Św. Udairyk, biskup Augsburga (+ 973)<br />
                Św. Andrzej, biskup Krety (+ 740)<br />
                Św. Hiacynt, męczennik (+ pocz. II w.)<br />
                Św. Odo Dobry (+ 959)<br />
                Św. Teodor, biskup (+ 150)<br />
                Św. Atanazy, diakon, męczennik (+ ok. 451)<br />
                Św. Namfanion, męczennik (+ ok. 180)<br />
    
##########
<font style="align-text:left" dir="ltr">„Przy stole z Jezusem”</font>@@@@@<font style="align-text:left" dir="ltr"><br />
      „Gdy Jezus siedział w domu za stołem, przyszło wielu celników i grzeszników i siedzieli wraz z Jezusem i Jego uczniami”. Spróbujmy zrozumieć nieco głębiej wydarzenie tu opowiedziane. Mateusz nie tylko ofiarował Panu posiłek materialny w ziemskim przybytku, ale, przez wiarę i miłość, raczej przygotował mu ucztę w domu swego serca, jak o tym świadczy Ten, który powiedział: „Oto stoję u drzwi i kołaczę: jeśli kto posłyszy mój głos i drzwi otworzy, wejdę do niego i będę z nim wieczerzał, a on ze Mną” (Ap 3,20).<br /><br />
     Tak, Pan stoi u drzwi i puka, kiedy czyni nasze serce uważnym na Jego wolę za pomocą słowa tych, którzy nauczają, lub przez wewnętrzne natchnienie. Otwieramy nasze drzwi na wezwanie Jego głosu, kiedy przyjmujemy w sposób wolny Jego nauczanie wewnętrzne lub zewnętrzne i kiedy je wypełniamy, zrozumiawszy, co powinniśmy czynić. A On wchodzi, by ucztować, On z nami i my z Nim, bo On mieszka w sercach swoich przyjaciół łaską swojej miłości, aby ich żywić nieustannie światłem swojej obecności. W ten sposób ich zapał rośnie, a On sam karmi się ich pragnieniem nieba jak najwykwintniejszym pokarmem.<br /><br />
<br /><br />
<br />
</font><br />

##########

##########
Księga Rodzaju <font dir="ltr">23,1-4.19.24,1-8.10.48.59.62-67.</font>@@@@@Sara doczekała się stu dwudziestu siedmiu lat życia.<br /><br />
Zmarła ona w Kiriat-Arba, czyli w Hebronie, w kraju Kanaan. Abraham rozpoczął więc obrzędową żałobę po Sarze, aby ją opłakiwać.<br /><br />
A potem, powstawszy, odszedł od swej zmarłej i zwrócił się do potomków Cheta  z taką prośbą:<br /><br />
«Choć mieszkam wśród was jako osiadły przybysz, sprzedajcie mi tu u was grób na własność, abym mógł pochować moją zmarłą».<br /><br />
A potem Abraham pochował swoją żonę, Sarę, w pieczarze na polu zwanym Makpela w Hebronie, w pobliżu Mamre w kraju Kanaan.<br /><br />
Abraham zestarzał się i doszedł do podeszłego wieku, a Pan mu we wszystkim błogosławił.<br /><br />
I rzekł Abraham do najstarszego swego sługi, który był zarządcą całej jego posiadłości: «Połóż mi swą rękę pod biodro,<br /><br />
bo chcę, żebyś mi przysiągł na Pana, Boga nieba i ziemi, że nie weźmiesz dla mego syna Izaaka żony spośród kobiet Kanaanu, w którym mieszkam,<br /><br />
ale że pójdziesz do mojego kraju i do mojej rodziny i wybierzesz żonę dla mego syna Izaaka».<br /><br />
Odpowiedział mu sługa: «A gdyby taka kobieta nie zechciała przyjść ze mną do tego kraju, czy mogę wtedy zaprowadzić twego syna do kraju, z którego pochodzisz?»<br /><br />
Rzekł do niego Abraham: «Bacz, byś nie odprowadzał tam mego syna!<br /><br />
Pan, Bóg niebios, który mnie wywiódł z domu mego ojca i z mego kraju rodzinnego, który mi przysiągł: Potomstwu twemu dam ten kraj; On pośle swego anioła przed tobą; weźmiesz stamtąd żonę dla mego syna.<br /><br />
A gdyby owa kobieta nie chciała przyjść z tobą, wtedy jesteś zwolniony z przysięgi; jednak syna mego nie wolno ci tam odprowadzać».<br /><br />
Sługa ów zabrał z sobą dziesięć wielbłądów oraz kosztowności swego pana i wyruszył do Aram-Naharaim.<br /><br />
Tam sługa Abrahama wziął bratanicę pana swego, Rebekę, za żonę dla syna Abrahama.<br /><br />
Wyprawili więc Rebekę i jej piastunkę ze sługą Abrahama i z jego ludźmi.<br /><br />
Izaak, który naówczas mieszkał w Negebie, właśnie wracał od studni Lachaj-Roj;<br /><br />
wyszedł bowiem zamyślony na pole przed wieczorem. Podniósłszy oczy, ujrzał zbliżające się wielbłądy.<br /><br />
Gdy zaś Rebeka podniosła oczy, spostrzegła Izaaka, szybko zsiadła z wielbłąda<br /><br />
i spytała sługi: «Kto to jest ten mężczyzna, który idzie ku nam przez pole?» Sługa odpowiedział: «To mój pan». Wtedy Rebeka wzięła zasłonę i zakryła twarz.<br /><br />
Kiedy sługa opowiedział Izaakowi o wszystkim, czego dokonał,<br /><br />
Izaak wprowadził Rebekę do namiotu Sary, swej matki. Wziąwszy Rebekę za żonę, Izaak miłował ją, bo była mu pociechą po matce.<br />

##########
Księga Psalmów <font dir="ltr">106(105),1-2.3-4a.4b-5.</font>@@@@@Chwalcie Pana, bo jest dobry,  <br /><br />
bo na wieki trwa Jego łaska.<br /><br />
Któż wysławi potężne dzieła Pana <br /><br />
i rozgłosi całą Jego chwałę?<br /><br />
<br /><br />
Szczęśliwi, którzy strzegą przykazań <br /><br />
i sprawiedliwie postępują w każdym czasie.<br /><br />
Pamiętaj o nas Panie,<br /><br />
gdyż upodobałeś sobie w swym ludzie.<br /><br />
<br /><br />
Przyjdź nam z pomocą, <br /><br />
abyśmy ujrzeli szczęście Twych wybranych, <br /><br />
cieszyli się radością Twego ludu, <br /><br />
chlubili się razem z Twym dziedzictwem.<br />

##########
Ewangelia wg św. Mateusza <font dir="ltr">9,9-13.</font>@@@@@Jezus, wychodząc z Kafarnaum, ujrzał człowieka imieniem Mateusz, siedzącego na komorze celnej, i rzekł do niego: «Pójdź za Mną!» A on wstał i poszedł za Nim.<br /><br />
Gdy Jezus siedział w domu za stołem, przyszło wielu celników i grzeszników i siedzieli wraz z Jezusem i Jego uczniami.<br /><br />
Widząc to, faryzeusze mówili do Jego uczniów: «Dlaczego wasz Nauczyciel jada wspólnie z celnikami i grzesznikami?»<br /><br />
On, usłyszawszy to, rzekł: «Nie potrzebują lekarza zdrowi, lecz ci, którzy się źle mają.<br /><br />
Idźcie i starajcie się zrozumieć, co znaczy: „Chcę raczej miłosierdzia niż ofiary”. Bo nie przyszedłem powołać sprawiedliwych, ale grzeszników».<br />

##########
Św. Elżbieta Portugalska
##########
@@@@@<br />

##########
Piątek XIII tygodnia Okresu Zwykłego
##########
A @@@  @@@  @@@  @@@   