            Sv. Ivana Elizabeta Bichier des Âges, djevica († 1838)<br />
                Sv. Terezija od Isusa Jornet, djevica i suosnivačica († 1897)<br />
                Bl. Marija Corsini, majka obitelji († 1965)<br />
                Bl. Ceferino Namuncurá, redovnik s.d.b. († 1905)<br />
                Sv. Marija od Raspetoga Isusa, karmelićanska djevica († 1878)<br />
                Sv. Melkizedek, kralj i svećenik Boga Svevišnjega<br />
                Sv. Maksimilijan, mučenik († oko 295)<br />
                Sv. Anastazije Valjaoničar, mučenik († oko 304)<br />
                Sv. Viktor, mučenik vjere († nepoznato stoljeće)<br />
                Sv. Aleksandar iz Bergama, mučenik († IV. st.)<br />
                Sv. Eleuter, biskup († VI. st.)<br />
                Sv. Cezarije, biskup (470.-543.)<br />
                Bl. Jakov Retouret, svećenik i mučenik († 1794)<br />
                Bl. Ambrozije (Matamales), svećenik o.f.m. i mučenik († 1936)<br />
                Bl. Petar (Ginestar), svećenik o.f.m. i mučenik († 1936)<br />
                Bl. Feliks Vivet Trabal, redovnik s.d.b. i mučenik († 1936)<br />
                Bl. Lovra (Harasymiv), djevica i mučenica († 1952)<br />
                Sv. Merkurijal, mučenik († 1010)

<font style="align-text:left" dir="ltr">„Zanemarili ste ono najvažnije u Zakonu: pravednost, milosrđe i vjernost.“</font><br /><br /><font style="align-text:left" dir="ltr"><br />
            Ako želiš ispravno, diskretno i plodonosno hoditi putem prave vjere, moraš biti strog i krut prema sebi, ali uvijek se činiti radosnim i otvorenim prema drugima, trudeći se u srcu hoditi vrhuncima pravednosti, znajući se dobrohotno spustiti prema slabima. Ukratko, pred sudom svoje savjesti, moraš ublažiti strogost pravde, tako da ne budeš tvrd prema grešnicima, nego otvoren oprostu i popustljiv. (...)<br /><br />
<br /><br />
            Svoj grijeh smatraj opasnim i smrtonosnim; onaj drugih nazovi krhkošću ljudskog stanja. Grešku koju kod sebe smatraš dostojnom stroge kazne, misli da kod drugih zaslužuje samo blagi udarac. Ne budi pravedniji od pravednika: boj se počiniti grijeh, ali ne ustručavaj se oprostiti grešniku. Prava pravda nije ona koja duše braće baca u zamku očaja (...). Opasna je vatra koja, paleći grmlje, prijeti da zahvati samu kuću žarom svojih plamenova. Ne, onaj koji rado prebire tuđe mane neće izbjeći grijeh, jer, čak i ako je vođen žarom pravde, prije ili kasnije će se prepustiti omalovažavanju.<br /><br />
<br /><br />
            Očito, kad nam se naš život ne bi činio tako sjajnim, tuđi nam se ne bi činio tako ružnim. I kad bismo, kako i treba, bili strogi suci sami sebi, tuđe pogreške ne bi u nama nalazile tako rigorozne cenzore.<br />
</font><br />

Prva poslanica svetoga Pavla apostola Solunjanima <font dir="ltr">2,1-8.</font><br /><br />Braćo, i sami znate da naš dolazak k vama nije bio uzaludan.<br /><br />
U Filipima, kako znate, pretrpjesmo i bijasmo pogrđeni, ali smo se u Bogu našem ipak osmjelili navješćivati vam evanđelje Božje uz mnogu borbu.<br /><br />
Jer naše poticanje ne bijaše ni iz zablude ni iz nečistoće ni na prijevaru.<br /><br />
Nego kako nas je Bog iskušao da nam povjeri evanđelje, tako i govorimo — ne da ugodimo ljudima, nego Bogu koji iskušava srca naša.<br /><br />
Nikad se, vi to znate, ne poslužismo laskavim riječima, ni pohlepnim povodom – Bog je svjedok!<br /><br />
Niti od ljudi tražismo slave – ni od vas, ni od drugih,<br /><br />
premda smo mogli, kao apostoli Kristovi, biti zahtjevni. Dapače, bili smo blagi posred vas, kao majka što njeguje svoju djecu.<br /><br />
Tako vas željetni, htjedosmo vam predati ne samo evanđelje Božje nego i duše svoje, jer nam omiljeste.

Psalam <font dir="ltr">139(138),1-3.4-6.</font><br /><br />Ti, Jahve, proničeš me svega i poznaješ!<br /><br />
Znaš kad sjednem i kad ustanem, izdaleka mi misli čitaš.<br /><br />
Hodam li ili se odmaram, ti sve vidiš,<br /><br />
<br /><br />
svi su mi putovi tebi poznati.<br /><br />
Prije nego mi riječ i bude na jeziku,<br /><br />
gle, Jahve, sve ti već znaš!<br /><br />
S leđa i sprijeda ti me obuhvaćaš,<br /><br />
<br /><br />
ruku si svoju stavio na me.<br /><br />
Preveliko je znanje to za mene,<br /><br />
nedokučivo i uzvišeno!<br />

Evanđelje po Mateju <font dir="ltr">23,23-26.</font><br /><br />U ono vrijeme: Govoraše Isus: Jao vama, pismoznanci i farizeji, licemjeri! Plaćate desetinu od metvice, kopra i kima, a zanemariste najvažnije u Zakonu: pravednost, milosrđe i vjernost. Ovo je trebalo činiti, a ono ne propuštati.<br /><br />
Slijepi vođe! Cijedite komarca, a devu gutate!<br /><br />
Jao vama, pismoznanci i farizeji, licemjeri! Čistite vanjštinu čaše i zdjele, a iznutra su pune grabeža i neumjerenosti!<br /><br />
Slijepi farizeju! Očisti najprije unutrašnjost čaše da joj i vanjština bude čista.

Sv. Ivana Elizabeta Bichier des Âges, djevica († 1838)

Utorak 21. tjedna kroz godinu
A @@@  @@@  @@@  @@@