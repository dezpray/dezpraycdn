            Bl. Manuel Moreno i drugovi, svećenici o.p., mučenici († 1936.)<br />
                Sv. Abel, nadbiskup († 764.)<br />
                Sv. Memmije, biskup († III./IV. stoljeće)<br />
                Sv. Paris, biskup († IV. st.)<br />
                Sv. Kasijan, biskup († IV. st.)<br />
                Sv. Nona, žena i majka svetaca († 374.)<br />
                Sv. Emigdije, biskup i mučenik († oko 303.)<br />
                Sv. Venancije, biskup († poslije 535.)<br />
                Sv. Viator, pustinjak († VI. st.)<br />
                Sv. Oswald, kralj Nortumbrije i mučenik († 642.)<br />
                Bl. Franjo Zanfredini (1270.-1350.)<br />
                Sv. Margareta od Cesola, udovica († 1385.)<br />
                Bl. Pierre-Michel Noël, svećenik i mučenik († 1794.)<br />
    
##########
<font style="align-text:left" dir="ltr">„Hrabro! Ne bojte se!“ (Mt 14,27)</font>@@@@@<font style="align-text:left" dir="ltr"><br />
            [Naš Gospodin:] „Djeco moja, što god vam se dogodilo, sjetite se da sam Ja uvijek s vama… sjetite se da, vidljiv ili nevidljiv, izgledalo da djelujem ili da spavam i zaboravljam vas, Ja uvijek bdijem, Ja sam svagdje, i Ja sam svemoćan. Nikada se ne bojte, nikada se ne brinite: Ja sam tu, Ja bdijem, Ja vas ljubim – nadam se da više ne sumnjate u Moju ljubav! –, Ja sam svemoćan… Što vam više treba?...<br /><br />
<br /><br />
            Sve što vam se događa, događa vam se po Mojem dopuštenju ili Mojoj volji, po dopuštenju ili volji Moje ljubavi, da iz toga izvučete veliko dobro, veliko dobro koje vam Ja sam pomažem izvući Mojom milošću… Ne bojte se dakle ničega, budući da vam se ništa ne može dogoditi bez Mojeg dopuštenja… ne žalostite se ni zbog čega, barem ne boli koja prelazi te instinktivne, brze i prolazne pokrete osjetljivosti, koji su posljedice prirode i osjetila; nego uskladite svoju volju s Mojom…<br /><br />
<br /><br />
             Sjetite se onih oluja koje sam smirio jednom riječju, nakon čega je nastala tako velika tišina… Sjetite se kako sam podupirao Petra dok je hodao po vodama… Ja sam uvijek blizu svakog čovjeka koliko sam bio blizu vas tada, i jednako spreman pomoći mu, spasiti ga u svemu što će biti za dobro njegove duše. (…) Oh! U ovom životu, oluja je neprestana, i vaša je lađa uvijek blizu potonuća… Ali Ja sam tu, i sa Mnom je nepotopiva: ne vjerujte ničemu, a ponajviše sebi, ali imajte u Mene potpuno povjerenje, koje će otjerati brigu…“<br />
</font><br />

##########

##########
Knjiga Brojeva <font dir="ltr">12,1-13.</font>@@@@@U one dane, jer Mojsije bijaše oženio Kušanku, njegova sestra Mirjam i brat Aron počeše ga kritizirati.<br /><br />
Govorahu: „Zar Gospodin govori samo po Mojsiju? Zar ne govori i po nama?“ Gospodin ču.<br /><br />
– A Mojsije bijaše vrlo ponizan, najponizniji čovjek na zemlji.<br /><br />
Odjednom Gospodin reče Mojsiju, Aronu i Mirjam: „Iziđite vas troje pred Šator sastanka!“ Iziđoše njih troje.<br /><br />
Gospodin siđe u stupu od oblaka i zaustavi se na ulazu u Šator. Pozva Arona i Mirjam; njih dvoje pristupiše, a on im reče:<br /><br />
„Čujte dobro riječi moje: Kad među vama prorok Gospodinov bude, ja mu se objavljujem u viđenju, govorim mu u snu.<br /><br />
Nije tako s mojim slugom Mojsijem, on je vjeran u svoj kući mojoj:<br /><br />
usta u usta s njim govorim, u jasnom viđenju, a ne u zagonetkama; on Gospodinov lik gleda. Zašto se niste bojali kritizirati slugu moga Mojsija?“<br /><br />
Gospodin se rasrdi na njih, i ode.<br /><br />
Oblak se digne od Šatora, i gle: Mirjam bijaše gubava, bijela kao snijeg. Aron se okrenu k njoj, i gle: bijaše gubava.<br /><br />
Tada reče Mojsiju: „Molim te, gospodaru moj, ne svali na nas grijeh što smo ga ludo počinili.<br /><br />
Neka Mirjam ne bude kao mrtvorođenče kojemu je meso napola izjedeno kad iziđe iz majčine utrobe!“<br /><br />
Mojsije zavapi Gospodinu: „Bože, molim te, izliječi je!“<br />

##########
Psalam <font dir="ltr">51(50),3-4.5-6ab.12-13.</font>@@@@@Smiluj mi se, Bože, po milosrđu svome, <br /><br />
po velikoj dobroti premazuj moje bezakonje!<br /><br />
Operi me svega od moje krivice, <br /><br />
od grijeha me moga očisti!<br /><br />
<br /><br />
Jer ja priznajem prekršaj svoj, <br /><br />
grijeh je moj svagda preda mnom.<br /><br />
Tebi sam samome zgriješio,<br /><br />
i učinio što je zlo pred tobom.<br /><br />
<br /><br />
Čisto srce stvori mi, Bože, <br /><br />
i duh postojan obnovi u meni.<br /><br />
Ne odbaci me od lica svojega, <br /><br />
i svetog Duha svoga ne uzmi od mene!<br />

##########
Evanđelje po Mateju <font dir="ltr">14,22-36.</font>@@@@@Odmah nakon što je nahranio mnoštvo u pustinji, Isus prisili učenike da uđu u lađicu i da ga preduhitre na drugu obalu, dok on otpusti mnoštvo.<br /><br />
Pošto ih otpusti, uđe u goru, sam, moliti. Uvečer bijaše ondje sam.<br /><br />
Lađica se već mnogo udaljila od kopna; valovi je udarahu, jer bijaše protivan vjetar.<br /><br />
U četvrtoj noćnoj straži Isus im dođe hodeći po moru.<br /><br />
Ugledavši ga kako hodi po moru, učenici se prestrašiše. Kazahu: „To je sablast!“ I od straha kriknuše.<br /><br />
A Isus im odmah progovori: „Hrabro! Ja sam! Ne bojte se!“<br /><br />
Petar mu odgovori: „Gospodine, ako si ti, zapovjedi mi da dođem k tebi po vodi!“<br /><br />
A on mu reče: „Dođi!“ I siđe Petar s lađice te stade hodati po vodi i pođe k Isusu.<br /><br />
Ali vidjevši silinu vjetra, uplaši se pa počne tonuti te krikne: „Gospodine, spasi me!“<br /><br />
Isus odmah pruži ruku, dohvati ga i reče mu: „Malovjerni, zašto si posumnjao?“<br /><br />
Čim uđoše u lađicu, vjetar utihnu.<br /><br />
Oni pak u lađici poklone mu se govoreći: „Uistinu, ti si Sin Božji!“<br /><br />
Pošto prijeđoše, dođu u Genezaret.<br /><br />
A kad ga prepoznaše stanovnici onoga kraja, razglasiše po svoj okolici i donesoše mu sve bolesne.<br /><br />
Moljahu ga da se samo dotaknu skuta njegove haljine, i svi koji se dotaknuše ozdraviše.<br />

##########
Bl. Manuel Moreno i drugovi, svećenici o.p., mučenici († 1936.)
##########
@@@@@<br />

##########
Utorak 18. tjedna kroz godinu
##########
A @@@  @@@  @@@  @@@   