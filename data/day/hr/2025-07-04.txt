            Sv. Antun Marija Zaccaria, svećenik i utemeljitelj († 1539.)
                Bl. Juraj Nichols, Rikard Yaxley i 2 druga, mučenici († 1589.)
                Sv. Stjepan Nicejski, biskup i mučenik († oko 78.)
                Sv. Ciprila, djevica i mučenica († IV. st.)
                Sv. Atanazije Jeruzalemski, đakon i mučenik († 451./452.)
                Sv. Domecije, zvan Liječnik, pustinjak († V. st.)
                Sv. Marta, majka svetog Šimuna Stolpnika († 551.)
                Sv. Toma, opat († 1000.)
                Sv. Atanazije Atonski, opat († oko 1004.)
                Bl. Eduard Cheevers i Patrik Cavanagh, mučenici
                Bl. Matej Lambert i Robert Meyler, mučenici († 1581.)
                Sv. Terezija Chen Jinxie i Ruža Chen Aixie, mučenice
                Bl. Josip Boissel, svećenik OMI i mučenik (Laos, 1969.)
    
<font style="align-text:left" dir="ltr">„Zaručnik je s njima“</font>

<font style="align-text:left" dir="ltr">
      Crkva, otajstvo jedinstva ljudi s Bogom: U Crkvi Krist ostvaruje i objavljuje svoje vlastito otajstvo kao svrhu Božjeg nauma: „sve sjediniti u njemu“ (Ef 1,10). Sveti Pavao naziva „velikim otajstvom“ (Ef 5,32) zaručničku vezu Krista i Crkve. Budući da je s Kristom sjedinjena kao sa svojim Zaručnikom, Crkva i sama postaje otajstvo (Ef 3,9s). Promatrajući u njoj otajstvo, Sveti Pavao usklikuje: „Krist u vama, nada slave“ (Kol 1,27) (...) Marija nas sve preteče u svetosti koja je otajstvo Crkve kao „Zaručnica bez mane i bore“ (Ef 5,27). Zato „marijanska dimenzija Crkve prethodi njezinoj petrovskoj dimenziji“ (...)

 

      Jedinstvo Krista i Crkve, glave i udova njegova Tijela, uključuje i razlikovanje njih dvoje u osobnom odnosu. Taj je aspekt često izražen slikom zaručnika i zaručnice. Tema Krista Zaručnika Crkve bila je pripremljena od proroka i naviještena od Ivana Krstitelja (Iv 3,29). Gospodin se sam nazvao „Zaručnikom“ (Mk 2,19). Apostol Pavao predstavlja Crkvu i svakog vjernika, člana njegova Tijela, kao zaručnicu „zaručenu“ s Kristom Gospodinom, kako bi s njim bila jedan Duh. Ona je Bezgrešna Zaručnica bezgrešnog Jaganjca (Otk 22,17) koju je Krist ljubio, za koju se predao „da bi je posvetio“ (Ef 5,26), s kojom se vječnim savezom sjedinio, i o kojoj se neprestano brine kao o svom vlastitom Tijelu.

 

      „Evo cjelokupnog Krista, Glave i Tijela, jednog sastavljenog od mnogih (...) Sam Gospodin kaže u Evanđelju: 'Nisu više dvoje, nego jedno tijelo' (Mt 19,6). Kao što ste vidjeli, doista postoje dvije različite osobe, a ipak su jedno u bračnoj zajednici“ (Sv. Augustin).
</font>

Knjiga Postanka <font dir="ltr">27,1-5.15-29.</font>
Izak bijaše ostario i oslabio mu vid te nije više razaznavao. Pozva Ezava, starijega svoga sina: „Sine moj!“ On odgovori: „Evo me!“

Izak nastavi: „Vidiš, ostario sam, a ne znam ni dana svoje smrti.

Uzmi stoga oružje svoje, tobolac i luk, pođi u lov i ulovi mi divljači.

Spremi mi ukusno jelo kako ja volim i donesi mi da jedem, pa da te blagoslovim prije nego umrem.“

Dok je Izak govorio Ezavu, Rebeka je slušala. Ezav je otišao u polje loviti divljač da donese ocu.

Rebeka uzme najljepše haljine Ezava, starijega sina svoga, koje je držala kod sebe u kući, i obuče ih Jakovu, mlađemu sinu svome.

Kozjom mu je kožom obložila ruke i glatki dio vrata.

Potom mu u ruke stavi jelo i kruh što je spremila.

Jakov uđe k ocu svome i reče: „Oče!“ On odgovori: „Evo me! Tko si ti, sine?“

Jakov reče ocu: „Ja sam Ezav, tvoj prvorođenac. Učinio sam što si mi rekao. Hajde, sjedni i jedi moj lov, pa me onda blagoslovi.“

Izak mu reče: „Kako si brzo našao, sine moj?“ On odgovori: „Zato što mi je Jahve, Bog tvoj, pomogao.“

Izak mu reče: „Priđi bliže, sine, da te opipam i provjerim jesi li ti doista moj sin Ezav ili nisi.“

Jakov se primakne ocu Izaku. Ovaj ga opipa i reče: „Glas je Jakovljev, ali ruke su Ezavove.“

Nije ga prepoznao jer su mu ruke bile dlakave kao i Ezavu, njegovu bratu, te ga blagoslovi.

Još reče: „Jesi li ti doista moj sin Ezav?“ On odgovori: „Jesam.“

Izak mu reče: „Donesi mi lov, sine, da jedem, pa da te blagoslovim.“ Jakov mu ga je donio i on je jeo. Jakov mu je donio i vina, i on je pio.

Njegov otac Izak reče mu: „Priđi bliže i poljubi me, sine.“

Jakov se primakne i poljubi ga. Izak udahne miris njegove odjeće i blagoslovi ga govoreći: „Gle, miris sina moga jest kao miris polja što ga blagoslovi Jahve.

„Neka ti Bog dade rosu nebesku i plodnost zemlje, obilje žita i mladog vina!

Neka ti narodi služe, i neka se narodi klanjaju pred tobom. Budi gospodar braći svojoj, i neka se sinovi majke tvoje klanjaju pred tobom. Proklet bio tko te proklene, blagoslovljen tko te blagoslovi!“

Psalam <font dir="ltr">135(134),1-2.3-4.5-6.</font>
Hvalite ime Jahvino, 

hvalite ga, sluge Jahvine

koji stojite u Domu Jahvinu, 

u dvorima Doma Boga našega.


Hvalite Jahvu jer je dobar, 

slavite blago ime njegovo.

Jakova Jahve sebi izabra, 

Izraela za svoju stečevinu.


Znam da je Jahve velik: 

Gospodin naš nad svim bogovima.

Sve što Jahve hoće, čini 

na nebu i na zemlji, u morima 

i svim bezdanima.

Evanđelje po Mateju <font dir="ltr">9,14-17.</font>
U ono vrijeme pristupiše Isusu učenici Ivanovi govoreći: „Zašto mi i farizeji postimo, a tvoji učenici ne poste?“

Odgovori im Isus: „Mogu li svatovi tugovati dok je zaručnik s njima? Doći će dani kad će im se zaručnik oteti, i tada će postiti.

Nitko ne prišiva krpu od novog sukna na staru haljinu, jer će se zakrpa povući s haljine i rupa će postati veća.

Ne ulijeva se novo vino u stare mjehove; inače mjehovi pucaju, vino se prolijeva i mjehovi propadaju. Nego se novo vino ulijeva u nove mjehove, i oboje se čuva.“

Sv. Antun Marija Zaccaria, svećenik i utemeljitelj († 1539.)

Subota 13. tjedna kroz godinu
A @@@ @@@ @@@ @@@