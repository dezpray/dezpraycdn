            Sv. Antun Marija Zaccaria, svećenik i utemeljitelj († 1539.)<br />
                Bl. Juraj Nichols, Rikard Yaxley i 2 druga, mučenici († 1589.)<br />
                Sv. Stjepan Nicejski, biskup i mučenik († oko 78.)<br />
                Sv. Ciprila, djevica i mučenica († 4. st.)<br />
                Sv. Atanazije Jeruzalemski, đakon i mučenik († 451./452.)<br />
                Sv. Domecije, zvan Liječnik, pustinjak († 5. st.)<br />
                Sv. Marta, majka svetog Šimuna Stolpnika († 551.)<br />
                Sv. Toma, opat († 1000.)<br />
                Sv. Atanazije Atosac, opat († oko 1004.)<br />
                Bl. Eduard Cheevers i Patrik Cavanagh, mučenici<br />
                Bl. Matej Lambert i Robert Meyler, mučenici († 1581.)<br />
                Sv. Terezija Chen Jinxie i Ruža Chen Aixie, mučenice<br />
                Bl. Josip Boissel, svećenik OMI i mučenik (Laos, 1969.)<br />
    
##########
<font style="align-text:left" dir="ltr">„Ženik je s njima“</font>@@@@@<font style="align-text:left" dir="ltr"><br />
      Crkva, otajstvo sjedinjenja ljudi s Bogom: U Crkvi Krist ostvaruje i objavljuje svoje otajstvo kao cilj Božjeg nauma: „sve sabrati u Njemu“ (Ef 1,10). Sveti Pavao naziva „velikim otajstvom“ (Ef 5,32) zaručničko sjedinjenje Krista i Crkve. Budući da je sjedinjena s Kristom kao sa svojim Ženikom, Crkva sama pak postaje otajstvo (Ef 3,9s). Promatrajući u njoj otajstvo, Sveti Pavao kliče: „Krist u vama, nada slave“ (Kol 1,27) (...) Marija nas sve preteče u svetosti koja je otajstvo Crkve kao „Zaručnica bez mane i bore“ (Ef 5,27). Stoga „marijanska dimenzija Crkve prethodi njezinoj petrovskoj dimenziji“ (...).<br /><br />
 <br /><br />
      Jedinstvo Krista i Crkve, Glave i udova njegova Tijela, uključuje i razliku između njih u osobnom odnosu. Taj je vid često izražen slikom ženika i nevjeste. Temu Krista Ženika Crkve pripremili su proroci i najavio Ivan Krstitelj (Iv 3,29). Gospodin je sebe samoga nazvao „Ženikom“ (Mk 2,19). Apostol Pavao prikazuje Crkvu i svakoga vjernika, člana njegova Tijela, kao „zaručenu“ ženu Kristu Gospodinu, da bi s njim bila jedan Duh. Ona je Bezgrješna Zaručnica Bezgrješnog Jaganjca (Otk 22,17) koju je Krist ljubio, za koju se predao „da bi je posvetio“ (Ef 5,26), koju je zauvijek pridružio sebi vječnim savezom, i za koju se ne prestaje brinuti kao za svoje vlastito Tijelo.<br /><br />
<br /><br />
      „Evo Krista cjelovitog, Glave i Tijela, jednoga sastavljena od mnogo toga (...) Sam Gospodin kaže u Evanđelju: 'Više nisu dvoje, nego jedno tijelo' (Mt 19,6). Kao što ste vidjeli, postoje zapravo dvije različite osobe, a ipak, one čine jedno u bračnoj zajednici“ (Sv. Augustin).<br />
</font><br />

##########

##########
Knjiga Postanka <font dir="ltr">27,1-5.15-29.</font>@@@@@Kad je Izak ostario, oči mu oslabješe, te više nije vidio. Pozva Ezava, svoga starijeg sina: „Sine moj!“ A on mu odgovori: „Evo me!“<br /><br />
Izak nastavi: „Vidiš: ostario sam, a ne znam dana svoje smrti.<br /><br />
Sada dakle uzmi svoje oružje, tobolac i luk, iziđi u polje i ulovi mi lova.<br /><br />
Pripremi mi ukusno jelo kako volim i donesi mi da jedem, pa da te blagoslovim prije nego umrem.“<br /><br />
Dok je Izak tako govorio svome sinu Ezavu, Rebeka je slušala. Ezav ode u polje loviti divljač za svoga oca.<br /><br />
Rebeka uzme najljepše odijelo Ezava, svoga starijeg sina, što ga je imala u kući, i obuče u nj Jakova, svoga mlađeg sina.<br /><br />
Zatim mu kozjim kožicama prekrije ruke i glatki dio vrata.<br /><br />
Potom mu u ruke stavi jelo i kruh što ih je priredila.<br /><br />
Jakov uđe k svome ocu i reče: „Oče moj!“ On mu odgovori: „Evo me! Tko si ti, sine?“<br /><br />
Jakov reče svome ocu: „Ja sam Ezav, tvoj prvorođenac; učinio sam što si mi rekao. Sjedni dakle, jedi moga lova; pa me blagoslovi.“<br /><br />
Izak mu reče: „Kako si tako brzo našao, sine moj!“ Jakov odgovori: „Zato što je Gospodin, tvoj Bog, blagoslovio moj lov.“<br /><br />
Izak mu reče: „Priđi mi, sine moj, da te opipam, da vidim jesi li ti doista moj sin Ezav!“<br /><br />
Jakov se približi svome ocu Izaku. On ga opipa i reče: „Glas je Jakovljev, ali ruke su Ezavljeve.“<br /><br />
Nije prepoznao Jakova, jer su mu ruke bile dlakave kao ruke njegova brata Ezava, pa ga blagoslovi.<br /><br />
Reče još: „Jesi li ti doista moj sin Ezav?“ Jakov odgovori: „Ja jesam.“<br /><br />
Izak nastavi: „Donesi mi lov, sine moj, da jedem, pa ću te blagosloviti.“ Jakov mu posluži, te on pojede. Jakov mu prinese vina, te on popije.<br /><br />
Tada Izak, otac njegov, reče: „Priđi mi i poljubi me, sine moj!“<br /><br />
Kad se Jakov približi i poljubi ga, Izak omiriše miris njegovih haljina i blagoslovi ga govoreći: „Gle, miris moga sina je kao miris polja što ga je Gospodin blagoslovio.<br /><br />
Neka ti Bog dade rosu nebesku i plodnost zemaljsku, obilje pšenice i mladoga vina!<br /><br />
Neka ti narodi služe, neka ti se poklone narodi. Budi gospodar braći svojoj, neka se sinovi majke tvoje klanjaju tebi. Proklet bio tko te prokleo, blagoslovljen bio tko te blagoslovio!“<br />

##########
Psalam <font dir="ltr">135(134),1-2.3-4.5-6.</font>@@@@@Hvalite ime Gospodnje, <br /><br /> hvalite ga, sluge Gospodnje<br /><br />
koji stojite u domu Gospodnjem, <br /><br /> u dvorima doma Boga našega.<br /><br />
<br /><br />
Hvalite Gospodina jer je dobar, <br /><br /> pjevajte imenu njegovu jer je slatko.<br /><br />
Jakov je Gospodin sebi izabrao, <br /><br /> Izraela za svoju stečevinu.<br /><br />
<br /><br />
Ja znam da je velik Gospodin, <br /><br /> naš Gospodin nad svim bozima.<br /><br />
Što god se Gospodinu svidi, to čini <br /><br /> na nebu i na zemlji, u morima <br /><br /> i u svim bezdanima.<br />

##########
Evanđelje po Mateju <font dir="ltr">9,14-17.</font>@@@@@U ono vrijeme pristupiše Isusu učenici Ivanovi govoreći: „Zašto mi i farizeji postimo, a tvoji učenici ne poste?“<br /><br />
Isus im reče: „Mogu li svatovi tugovati dok je ženik s njima? Doći će, međutim, dani kad će im se ženik oteti i tada će postiti.<br /><br />
Nitko ne prišiva krpe od sirova sukna na staro odijelo, jer takva zakrpa strgne od odijela, pa rupa postane još gora.<br /><br />
Niti se novo vino ulijeva u stare mješine; inače se mješine proderu, vino prolije, a mješine propadnu. Nego se novo vino ulijeva u nove mješine, pa se oboje sačuva.“<br />

##########
Sv. Antun Marija Zaccaria, svećenik i utemeljitelj († 1539.)
##########
@@@@@<br />

##########
Subota 13. tjedna kroz godinu
##########
A @@@  @@@  @@@  @@@   