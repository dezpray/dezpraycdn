            Sv. Siksto II. i drugovi, mučenici († 258)<br />
                Sv. Hormizda, papa (52.) od 514. do 523.<br />
                Sv. Just i Pastor, djeca mučenici († 304)<br />
                Bl. Oktavijan, biskup († 1132)<br />
                Bl. Sčelin, pustinjak († 1138)<br />
                Sv. Dominik, svećenik († 1221)<br />
                Bl. Marija Françoise od Isusa (Rubatto), djevica († 1904)<br />
                Bl. Charles Lopez Vidal, oženjen laik i mučenik († 1936)<br />
                Bl. Tadej Dulny, bogoslov i mučenik († 1942)<br />
    
##########
<font style="align-text:left" dir="ltr">„Među ovima što su ovdje, neki neće okusiti smrti dok ne vide kraljevstvo Božje.“</font>@@@@@<font style="align-text:left" dir="ltr"><br />
    Naš Gospodin Isus Krist poveo je Petra, Jakova i Ivana na goru da im pokaže slavu svoga božanstva i da im obznani da je on Otkupitelj Izraela, kao što je to pokazao po prorocima. Htio je također spriječiti da se ne sablazne kad vide slobodno prihvaćene patnje koje će trpjeti za nas u svojoj ljudskoj naravi. Naime, poznavali su ga kao čovjeka, ali nisu znali da je Bog; poznavali su ga kao sina Marijina, čovjeka koji boravi s njima u svijetu, ali na gori im je obznanio da je on Sin Božji, i sam Bog.<br /><br />
<br /><br />
    Vidjeli su ga kako jede i pije, radi i odmara se, drijema i spava, trpi strah do kapi znoja, sve stvari koje se nisu činile u skladu s njegovom božanskom naravi i činile su se prikladnima samo njegovoj ljudskosti. Zato ih je poveo na goru, kako bi ga Otac nazvao svojim Sinom i pokazao im da je on doista njegov Sin i da je Bog. Poveo ih je na goru i pokazao im svoje Kraljevstvo prije nego što je očitovao svoje patnje, svoju moć prije svoje smrti, svoju slavu prije uvreda i svoju čast prije sramote. Tako, kad bi bio uhvaćen i razapet, njegovi bi apostoli znali da to nije bilo iz slabosti, nego dobrovoljno i po vlastitoj volji, za spas svijeta.<br />
</font><br />

##########

##########
Knjiga proroka Daniela <font dir="ltr">7,9-10.13-14.</font>@@@@@Gledah, u noćnim viđenjima: Gle, prijestolja postaviše i Pradavni sjede. Odjeća mu bijela poput snijega, a kosa na glavi kao čista vuna. Prijestolje mu plamena ognjena, a kotači mu gorući oganj.<br /><br />
Rijeka ognjena tekla je i izvirala pred njim. Tisuće tisuća služile su mu, mirijade mirijada stajale su pred njim. Sud sjede i knjige se otvoriše.<br /><br />
Gledah, u noćnim viđenjima, kad gle, s oblacima nebeskim dolazio je netko kao Sin Čovječji. Došao je do Pradavnoga i doveli su ga pred njega.<br /><br />
I dana mu je vlast, slava i kraljevstvo. Svi narodi, plemena i jezici njemu su služili. Vlast je njegova vlast vječna, koja neće proći, a kraljevstvo njegovo, kraljevstvo koje neće propasti.<br />

##########
Psalam <font dir="ltr">97(96),1-2.4-5.6.9.</font>@@@@@Gospodin kraljuje! Nek' se raduje zemlja! <br /><br />
Nek' kliču otoci mnogi!<br /><br />
Oblak i tama ga okružuju, <br /><br />pravda i pravo su oslonac prijestolja njegova.<br /><br />
<br /><br />
Kad munje njegove svijet obasjaše, <br /><br />zemlja ugleda i zadrhta.<br /><br />
Gore se tope k'o vosak pred Gospodinom, <br /><br />pred Gospodarom sve zemlje.<br /><br />
<br /><br />
Nebesa pravednost njegovu objaviše, <br /><br />i svi narodi vidješe slavu njegovu.<br /><br />
Ti si, Gospodine, Svevišnji nad svom zemljom: <br /><br />nadvisuješ sve bogove.<br />

##########
Evanđelje po Luki <font dir="ltr">9,28b-36.</font>@@@@@U ono vrijeme, Isus uze sa sobom Petra, Ivana i Jakova te uziđe na goru da se pomoli.<br /><br />
Dok se molio, izgled mu se lica izmijeni, a odjeća mu postade blistavo bijela.<br /><br />
I gle, dva čovjeka razgovarahu s njime: bijahu to Mojsije i Ilija,<br /><br />
koji se pojaviše u slavi i govorahu o njegovu Izlasku koji se imao ispuniti u Jeruzalemu.<br /><br />
Petar i njegovi drugovi bijahu otežali snom; ali ostavši budni, ugledaše slavu Isusovu i dva čovjeka uza nj.<br /><br />
Dok su se oni udaljavali od njega, Petar reče Isusu: „Učitelju, dobro nam je ovdje biti! Učinimo tri sjenice: jednu tebi, jednu Mojsiju i jednu Iliji.“ Nije znao što govori.<br /><br />
Dok je to govorio, pojavi se oblak i nadvisi ih. Obuzme ih strah kad uđoše u oblak.<br /><br />
A iz oblaka se začu glas: „Ovo je Sin moj, Izabranik moj: njega slušajte!“<br /><br />
I dok se glas čuo, ostade Isus sam. Učenici su šutjeli i nikome u one dane ne rekoše ništa od onoga što su vidjeli.<br />

##########
Sv. Siksto II. i drugovi, mučenici († 258)
##########
@@@@@<br />

##########
Blagdan Preobraženja Gospodinova
##########
A @@@  @@@  @@@  @@@   