Sv. Marta, († oko 81. godine)<br />
Bl. Luc Martinez Mancebo i 6 drugova, mučenici († 1936)<br />
Bl. Urban II., papa (157.) od 1088. do 1099.<br />
Sv. Lazar, brat svete Marte (1. st.)<br />
Sv. Kalinik, mučenik († nepoznato stoljeće)<br />
Sv. Feliks Rimski, mučenik († nepoznato stoljeće)<br />
Sv. Simplicije, Faustin, Vijatriks, Ruf, mučenici († 304)<br />
Sv. Vuk, biskup († oko 478.)<br />
Sv. Prosper, biskup († 5. stoljeće)<br />
Sv. Olaf, kralj Norveške i mučenik († 1030)<br />
Sv. Vilim Pinchon, biskup († 1234)<br />
Bl. Ljudevit, Mancije i Petar, mučenici († 1627)<br />
Bl. Charles-Nicolas-Antoine Ancel, svećenik i mučenik († 1794)<br />
Sv. Josip, Pavao, Ivan Krstitelj i Marta, mučenici († 1861)<br />
Bl. Jean-Baptiste Egozcuezabal Aldaz, redovnik († 1936)<br />
Bl. Josip od Calasanza Marques, svećenik i mučenik († 1936)<br />
Bl. Lekë Sirdani, svećenik i mučenik († 1948)<br />

« Tko u mene vjeruje, živjet će »

« Tko u mene vjeruje, ako i umre, živjet će; i tko god živi i vjeruje u mene, neće umrijeti nikada. » Što to znači? « Tko u mene vjeruje, ako i umre kao Lazar, živjet će », jer Bog nije Bog mrtvih, nego Bog živih. Već o Abrahamu, Izaku i Jakovu, patrijarsima davno umrlima, Isus je Židovima dao isti odgovor: « Ja sam Bog Abrahamov, Izakov i Jakovljev; ne Bog mrtvih, nego živih, jer svi oni njemu žive » (Lk 20,38). Vjeruj dakle, pa makar i mrtav bio, živjet ćeš! Ali ako ne vjeruješ, pa makar i živ bio, ti si stvarno mrtav. (…) Odakle dolazi smrt u duši? Od toga što vjere više nema. Odakle dolazi smrt tijela? Od toga što duše više nema. Duša tvoje duše jest vjera.

« Tko u mene vjeruje, ako i umre u svom tijelu, imat će život u svojoj duši, dok se i samo tijelo ne uskrsne da više ne umre. I svaki čovjek koji živi u tijelu i vjeruje u mene, premda mora umrijeti na neko vrijeme u svom tijelu, neće umrijeti za vječnost, zbog života Duha i besmrtnosti uskrsnuća. »

Eto što Isus misli u svom odgovoru Marti (…) « Vjeruješ li to? » « Da, Gospodine, odgovori mu ona, vjerujem da si ti Krist, Sin Božji, koji je došao na svijet. Vjerujući to, povjerovala sam da si ti uskrsnuće, povjerovala sam da si ti život, povjerovala sam da će onaj tko u tebe vjeruje, ako i umre, živjeti; povjerovala sam da onaj tko je živ i vjeruje u tebe neće umrijeti za vječnost. »

Prva poslanica svetog Ivana 4,7-16.
Ljubljeni, ljubimo jedni druge, jer ljubav dolazi od Boga. Tko ljubi, od Boga je rođen i poznaje Boga.

Tko ne ljubi, ne poznaje Boga, jer Bog je ljubav.

Ovako se očitovala ljubav Božja među nama: Bog je poslao svoga jedinorođenog Sina u svijet da po njemu živimo.

U ovome je ljubav: nije da smo mi ljubili Boga, nego on nas ljubio i poslao Sina svoga kao pomirnicu za grijehe naše.

Ljubljeni, ako je Bog tako ljubio nas, i mi moramo ljubiti jedni druge.

Boga nitko nikada ne vidje. Ako ljubimo jedni druge, Bog ostaje u nama, i ljubav je njegova u nama savršena.

Po ovome znamo da ostajemo u njemu i on u nama: što nam je dao od svoga Duha.

A mi smo vidjeli i svjedočimo da je Otac poslao Sina kao Spasitelja svijeta.

Tko prizna da je Isus Sin Božji, Bog ostaje u njemu i on u Bogu.

I mi smo upoznali ljubav koju Bog ima za nas i povjerovali joj. Bog je ljubav: tko ostaje u ljubavi, u Bogu ostaje, i Bog u njemu.

Psalam 34(33),2-3.4-5.6-7.8-9.10-11.
Blagoslivljat ću Gospodina u svako doba, 

hvala će mu svagda biti u ustima mojim.

Gospodinom se duša moja hvali, 

nek čuju ponizni i nek se raduju!


Veličajte sa mnom Gospodina, 

uzvisujmo ime njegovo zajedno!

Tražio sam Gospodina i on me usliša, 

izbavi me od svih strahova mojih.


Gledajte u njega i razveselite se, 

i lica vam se neće postidjeti.

Ovo je bijednik vapio, i Gospodin ga usliša,

spasi ga od svih tjeskoba njegovih.


Anđeo Gospodnji u taboru oko onih koji ga se boje 

i oslobađa ih.

Kušajte i vidite kako je dobar Gospodin! 

Blago čovjeku koji se u nj uzda!


Bojte se Gospodina, sveti njegovi, 

jer ništa ne manjka onima koji ga se boje.

Bogati osiromašiše i ogladnješe, 

a oni koji traže Gospodina, neće biti lišeni nikakva dobra.

Evanđelje po svetom Ivanu 11,19-27.
U ono vrijeme, mnogi Židovi dođoše tješiti Martu i Mariju zbog brata njihova.

Kad Marta doču da Isus dolazi, pođe mu u susret, a Marija osta kod kuće.

Marta reče Isusu: »Gospodine, da si bio ovdje, brat moj ne bi umro.

Ali i sada znam: što god zaišteš od Boga, dat će ti Bog.«

Reče joj Isus: »Uskrsnut će brat tvoj!«

Marta mu odvrati: »Znam da će uskrsnuti o uskrsnuću, u posljednji dan.«

Reče joj Isus: »Ja sam uskrsnuće i život. Tko vjeruje u mene, ako i umre, živjet će;

i tko god živi i vjeruje u mene, neće umrijeti nikada. Vjeruješ li to?«

Odgovori mu: »Da, Gospodine! Ja vjerujem da si ti Krist, Sin Božji, Onaj koji dolazi na svijet!«

Sv. Marta, († oko 81. godine)

Sv. Marta, Marija i Sv. Lazar, spomendan