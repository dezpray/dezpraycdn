Sv. Jakub Starší, apoštol a mučeník († okolo 42)
Blah. Jozef Louis Palacio Muñiz a 3 spol., mučeníci († 1936)
Blah. Ángel Darío Acosta Zurita, kňaz a mučeník († 1931)
Sv. Mária del Carmen Sallés y Barangueras, zakladateľka († 1911)
Sv. Krištof, mučeník († okolo 250)
Sv. Kukufat, mučeník († začiatok 4. stor.)
Sv. Valentína, Tea a Pavol, mučeníci († 308)
Sv. Olympiada, vdova a diakonka († okolo 410)
Sv. Magnérik, biskup († 596)
Sv. Beát a Bantus, kňazi a pustovníci († 6. stor.)
Sv. Glossinda, opátka († 6. stor.)
Sv. Teodmir, mních a mučeník († 851)
Blah. Ján Soreth, kňaz OCarm († 1491)
Blah. Peter Corradini de Mogliano, kňaz OFM († 1490)
Blah. František Aranha, rehoľník SJ a mučeník († 1583)
Blah. Rudolf Aquaviva, kňaz SJ a mučeník († 1583)
Blah. Anton Francisco, kňaz SJ a mučeník († 1583)
Blah. Alfonz Pacheco, kňaz SJ a mučeník († 1583)
Blah. Peter Berna, kňaz SJ a mučeník († 1583)
Blah. Anton Lucci, biskup OFM Conv. († 1762)
Blah. Michal-Ľudovít Brulard, kňaz OCarm a mučeník († 1794)
Blah. Peter od Srdca a 2 spol. CP, († 1936)
Blah. Fridrich Álvarez a 3 spol. OH, mučeníci († 1936)
Blah. Dionýz Pamplona, kňaz a mučeník († 1936)
Blah. Deogratias Palacios a 4 spol., mučeníci († 1936)
Blah. Mária Terézia Kowalská, klariska a mučenica († 1941)

##########
<font style="align-text:left" dir="ltr">„Povedal im: Hľa, ideme do Jeruzalema“</font>

<font style="align-text:left" dir="ltr"><br />
    „Zbytočne vstávate pred dňom“ (Ž 126,2). Čo to znamená? ... Kristus, náš Deň, vstal; je dobré vstávať po Kristovi, nie pred ním. Kto sú tí, čo vstávajú pred Kristom? ... Tí, čo chcú byť povýšení tu na zemi, kde on bol pokorný. Nech sú teda pokorní na tomto svete, ak chcú byť povýšení tam, kde je Kristus. Veď o tých, čo sa k nemu pridali vierou – a presne medzi nich patríme aj my – povedal: „Otče, tých, ktorých si mi dal, chcem, aby tam, kde som ja, boli aj oni so mnou“ (Jn 17,25). Nádherný dar, veľká milosť, slávny prísľub... Chcete byť tam, kde je on povýšený? Buďte pokorní tam, kde on bol pokorný.<br /><br />
<br /><br />
    „Žiak nie je nad učiteľa“ (Mt 10,24)... A predsa, Zebedejovi synovia, skôr než podstúpili poníženie v súlade s Pánovým utrpením, si už vyvolili svoje miesto, jeden po jeho pravici, druhý po jeho ľavici. Chceli „vstať pred Dňom“; preto kráčali nadarmo. Pán ich vyzval k pokore, keď sa ich spýtal: „Môžete piť kalich, ktorý mám piť ja? Prišiel som byť pokorný, a vy chcete byť povýšení predo mnou? Nasledujte ma, povedal, po ceste, po ktorej idem ja. Lebo ak chcete ísť po ceste, po ktorej ja neidem, je to márne.“<br />
</font><br />

##########
Druhý list svätého apoštola Pavla Korinťanom <font dir="ltr">4,7-15.</font>
Bratia, tento poklad máme v hlinených nádobách, aby bolo zjavné, že tá nesmierna sila je Božia, a nie z nás.<br /><br />
Zo všetkých strán nás tiesnia, ale nezahynieme; sme bezradní, ale nepoddávame sa;<br /><br />
prenasledujú nás, ale nie sme opustení; zrážajú nás k zemi, ale nezahynieme.<br /><br />
Stále nosíme na tele Ježišovo umieranie, aby sa na našom tele zjavil aj Ježišov život.<br /><br />
Lebo my živí sme ustavične vydávaní na smrť pre Ježiša, aby sa aj Ježišov život zjavil na našom smrteľnom tele.<br /><br />
Tak smrť účinkuje v nás a život vo vás.<br /><br />
Keďže máme toho istého ducha viery, ako je napísané: „Uveril som, preto som hovoril,“ aj my veríme, a preto aj hovoríme.<br /><br />
Veď vieme, že ten, čo vzkriesil Pána Ježiša, vzkriesi s Ježišom aj nás a postaví nás pred seba s vami.<br /><br />
A to všetko je pre vás, aby sa milosť, rozmnožená skrze mnohých, rozhojnila na slávu Božiu vo vzdávaní vďaky.<br />

##########
Žalm <font dir="ltr">126(125),1-2ab.2cd-3.4-5.6.</font>
Keď Pán privádzal späť sionských zajatcov, <br /><br />
boli sme ako vo snách.<br /><br />
Vtedy sa nám ústa naplnili smiechom<br /><br />
a jazyk plesaním.<br /><br />
<br /><br />
Vtedy hovorili medzi národmi: <br /><br />
„Veľké veci urobil Pán s nimi!“<br /><br />
Veľké veci urobil Pán s nami,<br /><br />
a tak sme sa radovali.<br /><br />
<br /><br />
Vráť, Pane, našich zajatcov <br /><br />
ako potoky na juhu.<br /><br />
Tí, čo siali v slzách,<br /><br />
žali budú s plesaním.<br /><br />
<br /><br />
S plačom vyšiel, vyšiel s pluhom rozsievať semená,<br /><br />
no s plesaním sa vráti a prinesie snopy.<br />

##########
Evanjelium podľa Matúša <font dir="ltr">20,20-28.</font>
V tom čase pristúpila k Ježišovi so svojimi synmi Zebedejova matka a klaňala sa mu, lebo od neho niečo chcela.<br /><br />
On sa jej spýtal: „Čo chceš?“ Ona mu povedala: „Povedz, aby títo moji dvaja synovia sedeli v tvojom kráľovstve jeden po tvojej pravici a druhý po ľavici.“<br /><br />
Ježiš odvetil: „Neviete, čo žiadate. Môžete piť kalich, ktorý mám piť ja?“ Odpovedali mu: „Môžeme.“<br /><br />
On im povedal: „Môj kalich budete piť, ale dať sedieť po mojej pravici alebo po ľavici, to už nepatrí mne; to dostanú tí, ktorým to pripravil môj Otec.“<br /><br />
Keď to počuli ostatní desiati, namrzeli sa na oboch bratov.<br /><br />
Ježiš si ich zavolal a povedal: „Viete, že vládcovia národov panujú nad nimi a mocnári dávajú nad nimi cítiť svoju moc.<br /><br />
Medzi vami to tak nebude. Ale kto sa bude chcieť stať medzi vami veľkým, bude vaším služobníkom,<br /><br />
a kto bude chcieť byť medzi vami prvý, bude vaším sluhom.<br /><br />
Ako ani Syn človeka neprišiel, aby mu slúžili, ale aby slúžil a položil svoj život ako výkupné za mnohých.“<br />

##########
Sv. Jakub Starší, apoštol a mučeník († okolo 42)
##########

##########
Sviatok svätého Jakuba (staršieho), apoštola
##########
A @@@  @@@  @@@  @@@   